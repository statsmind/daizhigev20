钦定四库全书     经部五
春秋阙疑       春秋类
提要
【臣】等，谨案春秋阙疑四十五卷，元郑玉撰其书，采左氏列于前，公谷二家以下合于理者，则取之，其或经有脱误，无从质证，则阙之间附己，论如开卷夏正，周正其事易明，存而不论，慎之至也。其序谓春秋有鲁史之旧文，圣人之特，笔不可字，求其义，亦不可谓全无其义，持论至为平允，至于朱子纲目，体例本仿，春秋经传而作序，乃谓以经为纲，以传为目，仿朱子之体例，则所言不免倒置耳，玉字子美，歙县人，元末，除翰林待制，以疾辞，明兵入徽州，守将要致之，玉不屈死，学者称师山先生，所着有师山集，今亦别着于录云：乾隆四十二年九月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
春秋阙疑原序
呜呼！夫子集羣圣之大成，春秋见夫子之大用，盖体天地之道而无遗具，帝王之法而有征，其于事也，可以因则因，可以革则革，其于人也，可以褒则褒，可以贬则贬，其为纲也，则尊王而贱霸，尊内而攘外，其为目也，则因讲信修睦，救灾恤患之事，而为朝觐，聘问防盟，侵伐之文，其主意也，则在于诛乱臣，讨贼子，其成功也，则遏人欲于横流，存天理于既灭，拨乱世反之正，损益四代之制，着为不刋之典也。故曰：知我者其惟春秋乎！罪我者其惟春秋乎！知之者知其与天为一，罪之者罪，其以匹夫而行天子之事，又曰：我欲托之空言，不如见之行事之深切着明也，故易诗书言其理，春秋载其事，有易诗书而无春秋？则皆空言而已矣，是以明之者，尧；舜，汤：武之治，可复昧之者，桀，纣，幽，厉之祸立，至有天下国家，而不知春秋之道，其亦何以为天下国家也哉？然在当时游，夏已不能赞一辞，至于三家之传，左氏虽若详于事，其失也夸，公谷虽或明于理，其失也鄙，及观其著作之意，则若故为异同之辞，而非有一定不可易之説两汉专门名家之学，则又泥于灾祥征应，而不知经之大用，唐宋诸儒人自为説家自为书，纷如聚讼，互有得失，程子虽得经之本防，惜无全书，朱子间论事之是非，又无著述，为今之计，宜博采诸儒之论，发明圣人之防，经有残阙，则考诸传以补其遗，传有譌舛，则稽诸经以证其谬，使经之大防，粲然复明于世，昭百王之大法，开万世之太平，然后足以尽斯经之用而玉也，非其人也，间不自揆，尝因朱子通鉴纲目之例，以经为纲大字，掲之于上，复以传为目而小字，疏之于下，叙事则专于左氏，而附以公谷，合于经者，则取之立论，则先于公谷而叅以歴代诸儒之説合于理者，则取之，其或经有脱误，无从质证，则宁阙之，以俟知者而不敢强为训解，传有不同，无所考据，则宁两存之而不敢妄为去取，至于诛讨之，事尤不敢轻信传文，曲相附防，必欲狱得其情事尽其实，则以经之所作，由于斯也，其他常事则直书而义自见大事，须变文而义始明，盖春秋有鲁史之旧文，有圣人之特，笔固不可，字求其义，如酷吏之刑书，亦不可谓全无其义，如史官之实录也，圣人之经，辞简义奥，固非浅见臆説所能窥测，重以岁月滋久，残阙维多，又岂悬空想像所能补缀，与其强通其所不可通，以取讥于当世，孰若阙其所当阙，以俟知于后人，程子谓春秋大义数十，炳如日星，岂无可明之义，朱子谓起头一句春王正月，便不可解，固有当阙之疑，玉之为是书也，折衷二説而为之义例，所以辞语重复，不避繁芜者，盖以常人之心，窥测圣人之意，虽费辞説犹不能达其意也，况敢畧于言乎？然将以备遗忘，便检阅而已，非敢谓明经防传后世也，观者幸恕其僭，至正十五年秋九月朔，新安郑玉序。
钦定四库全书
春秋阙疑卷一      元 郑玉 撰春秋
孟子曰：晋之乘楚之梼杌，鲁之春秋，一也，其事则齐桓，晋文，其文则史，孔子谓其义则丘窃取之矣，杜氏曰：春秋者，鲁史记之名也，记事者以事系日，以日系月，以月系时，以时系年，所以记远近，别同异也。故史之所记，必表年以首事年有四时故错，举以为所记之名也 ，愚谓孔子之脩春秋，假一国之史书，寓百王之大法，至于其名，则因其旧而不易所谓述而不作者也，然不观诸天地，不足以知春秋之原，不观诸春秋不足以见圣人之用，盖一生一杀，而岁功成者，天地之至神，一赏一罚，而治功成者，圣人之能事，错举四时以为名者，圣人未脩之春秋，鲁史之旧文也，法诸天地以立义者，圣人已脩之春秋，帝王之大法也，但圣人之经，词简义防，本非后世儒者所能测识。然圣人之意，本欲使与鲁史并行，学者求事之本末，于史而观理之曲直，于经也史，则如今世吏人之文，案经则如前代主者之朱书，惜乎鲁史不存，犹頼左传，可以考其大槩，然意左氏当时所见鲁史已无全文，故于其残阙，则妄为之説以补之，是以间有本末，顚倒是非错缪之失，而经之微防，不复可见，此春秋之大恨也。
隐公
公名息姑，惠公之子，姬姓侯爵，自周公之子，伯禽始受封于鲁，至公十三世，平王四十九年即位，諡法不尸，其位曰隐，孟子曰：王者之迹熄而诗亡，诗亡然后春秋作，杨龟山曰：春秋之时，诗未尽亡也，黍离降为国风，则雅亡矣，雅亡则无政，春秋所为作也 ，愚按：诗自黍离降，为国风而雅亡，平王东迁，正在雅亡之后，播荡陵迟，至于老死不能中兴，所谓王者之迹熄矣，圣人于是托始于隐公而作春秋焉。
元年
公羊氏曰元年者何？君之始年也，高氏曰：岁在己未，是隐公之始，年周平王之四十九年也，人君嗣位必逾年，称元者，自古天子诸侯皆然，非仲尼作春秋，始为此法也，然诸侯嗣君得有其年不得有其正，正朔必禀于天子，故仲尼因鲁史脩春秋以正月系之王，而元年系之鲁也，董仲舒曰：谓一为元者，示大始欲正本也，一元既建累而数之，为国之久，新歴年之多少，显然可见矣。前古人君皆然，自汉文帝改后元年，孝武又因事别建年号，后世帝王，遂因袭之，数年一改，以为美事，乃以改元之多寡，为享国之久长，或于一岁之内有改元，再三者，又一国之中，有前后重复者，甚至于不待逾年而自改元，又复有改年为载者，斯皆率意妄作，又岂知春秋书元之义，乃万世不易之法乎？ 愚按：孔子之作春秋，所以记天下诸侯之事而非一国之史，虽用周以纪元可也，盖周有一代之定制，所谓时王之法，孔子安敢置可否于其间，惟托之于鲁，然后可以损益，三代之礼，因四王之事，而为万世之法也。然则春秋实夫子所以为治于天下后世者，特托鲁史，以成文尔。
春王正月
公羊氏曰：曷为先言王而后言正月？王正月也，何言乎王正月，大一统也，谷梁氏曰：虽无事，必举正月，谨始也，程子曰：春，天时正月，王正书春王正月，示人君当上奉天时，下承王正明此义，则知王与天同大而人道立矣，高氏曰：夫春者，天时也正月者，王正也，知王正月之为春，则知王道即天道矣，春秋因王命以正王道称天王，以奉天命，故先书春王正月，而二百四十二年之事，皆天理王道也，谢氏曰：人君以政率天下正天下，始于是月，故年之一月，谓之正月，有德然后有政，有年然后有月，故圣人以元起年以正起月，张氏曰：示一统于此，而礼乐征伐之专者，以次而正焉，此元年春王正月，所以为谨始之书也，胡氏曰：正次王王次，春乃立法创制，裁自圣心，无所述于人者，非史册之旧文矣， 愚按春王正月，或曰夏正，或曰周正，或曰：以夏时周正，考之于经，终无定説姑阙之以竢，知者。
三月公及邾仪父盟于蔑
公摄位而欲求好于邾，故为蔑之盟 ，张氏曰：鲁侯爵而称公者，臣子之辞，夫子鲁人也，书他国诸侯侵伐盟会，则从其本爵，而鲁独书公，盖父母之邦，从臣子所称，所以崇敬也，谷梁氏曰及者何？内为志焉尔。公羊氏曰及犹汲汲也，程子曰：盟誓以结信，出于人情，先王所不禁也，盟而不信，则罪也，诸侯交相盟誓，乱世之事也，凡盟内为主，称及外为主，称会在鲁地，虽外为主，亦称及彼来，而此及之也，两国以上皆称会，彼盟而往防之也，邾附庸国，邾子克，字仪父，附庸之君，例称字，同王臣也，在外则称名，降于内也，谢氏曰：诸侯敎命皆受之，王而达之民也，礼乐不敢擅出禁令，不敢擅行制度，不敢擅革，臣子之道也，春秋之乱，列国讲好，脩令不复请，命天子而擅相为盟，上命由此不行，而王纲由此坏矣！凡书盟以罪，诸侯之专也，脩德礼，明信义正，法令大国，得小国之道也。德礼脩，而小国懐信义明而小国，服法令适宜，而小国畏又奚待盟约？相要而后协哉？春秋之乱，诸侯好修，令不正其本而劫之以盟，诚意由此不明，而邦国由此不亲矣，凡书盟以示诸侯之失道也，高邮，孙氏曰：盟会则以主会，为首侵伐，则以主兵为首，所以轻重之也，临江刘氏曰：公侯百里，伯七十里，子，男国五十里，不及五十里，附于诸侯，曰附庸 ，愚按元年，为蔑之盟，七年，为伐邾之举，比事而观，善恶着矣。
夏五月郑伯克段于鄢
初，郑武公娶于申，曰武姜，生庄公及共叔段，庄公寤生，惊姜氏，故名曰寤生，遂恶之，爱共叔段，欲立之，亟请于武公，公弗许，及庄公即位，为之请制，公曰：制，岩邑也，虢叔死焉，他邑惟命，请京使居之，谓之京城大叔，祭仲曰：都城过百雉，国之害也，先王之制，大都不过参国之一，中五之一，小九之一，今京不度，非制也，君将不堪，公曰：姜氏欲之，焉辟害，对曰：姜氏何厌之有？不如早为之所，无使滋蔓，蔓，难图也，蔓草犹不可除，况君之宠弟乎？公曰：多行不义，必自毙，子姑待之，既而大叔命西鄙，北鄙贰于已，公子吕曰：国不堪贰，君将若之何？欲与大叔，臣请事之；若弗与，则请除之，无生民心，公曰：无庸，将自及大叔又收贰以为已邑，至于廪延，子封曰：可矣，厚将得众，公曰：不义不昵，厚将崩，大叔完聚，缮甲兵，具卒乘，将袭郑，夫人将啓之，公闻其期，曰：可矣，命子封帅车二百乘以伐京，京叛大叔段，段入于鄢，公伐诸鄢，五月辛丑，大叔出奔共，遂寘姜氏于城颍，而誓之曰：不及黄泉，无相见也。既而悔之， 谷梁氏曰：段弟也，而弗谓弟公子也，而弗谓公子贬之也，段失子弟之道矣，贱段而甚郑伯也，程子曰：郑伯失为君之道，无兄弟之义，故称郑伯而不言，弟克胜也言胜见段之强，使之强，所以致其恶也。不书奔义，不系于奔也，杨龟山曰：其始畏父母，诸兄之言，所谓小不忍也。而卒害之，其为言曰：多行不义，必自毙，又曰：不义不昵，厚将崩，其弗制也，姑稔其恶也，书曰：郑伯克段于鄢，则克段者，郑伯而已，非国人所欲也，胡安定，先生曰：郑伯兄也，不能敎弟以养成其恶，是兄，不兄弟不弟，故圣人书以交讥之，家氏曰：郑庄始也，从母之命，封段于京，以是为孝，卒之以段之，故誓母于颍曰：不及黄泉，无相见也。孝安在焉，使郑庄于请制，请京之时，裁之以义，谕之以礼，感之以诚与其所当与，勿与其所不可与，则段不至于逆，公不烦于讨，而郑无事矣。吁！惟知孝弟之道者，而后可以语此，吾于郑庄，何责 ，愚谓姜氏欲之，焉避害之言，庄公固不能胜其母也。然不能胜母者，情也，制之以礼者，义也，圣贤于此，安肯舍礼法，纵情欲而陷其亲于不义乎？亦必有道也，孟子曰：仁人之于弟也，不藏怒焉，不宿怨焉，亲爱之而已矣。使郑伯之于段，如舜之于象，封之有庳，使吏治之，而段不得有为，则段长有京城，而郑无患矣。岂有置姜氏于城颍之祸哉！此所谓从父之令，为非孝也。
秋七月天王使宰咺来归惠公仲子之赗
公羊氏曰赗者，盖以马以乘马束帛，谷梁氏曰：乘马曰赗，衣衾曰襚，贝玉曰：含钱财，曰赙髙邮孙氏曰仲子者，惠公再娶之，夫人不曰夫人而系之，惠公者不正，其为夫人，故从夫以别之，见失礼者，夫也，仲子卒于春秋之前天王，至是而来，赗之耳，程子曰：王者奉若天道，故称天王，其命曰天命其讨曰天讨，尽此道者，王道也，后世以智力把持天下者，霸道也，春秋因王命以正王法，称天王，以奉天命，夫妇人伦之本，最当先正，春秋之时，嫡妾僭乱，圣人尤谨，其名分男女之配，终身不变者也，大夫而下内无主，则家道不立，故不得已有再娶之礼，天子诸侯，内职具备，后夫人亡可以摄治，无再娶之礼，以夫人礼，赗人之妾不天，乱伦之甚也！然春秋之始，天王之义未见，故不可去天而名咺以见其不王，胡氏曰：王朝公卿书官，大夫书字上士，中士书名，下士书人，仲子惠公之妾，尔以天王之尊下赗诸侯之妾，是加冠于屦，人道之大经拂矣，夫天王纪法之宗也，六卿纪法之守也，议纪法，而修诸朝廷之上，则与闻其谋，颁纪法而行，诸邦国之间，则专掌其事，而承命以赗，诸侯之妾，是坏法乱纪，自王朝始也。春秋重嫡妾之分，故特贬而书名，以见宰之非宰矣，程氏学，曰：成风之丧，亦妾母也，王使荣叔归含且赗，王使召伯来会葬，俱不称天者，以明无天道也，前之所以书天者不如是，无以见王者，当奉若天道，后之所以去天者不如是，无以见弗克若天也，春秋谨严，大法可见 ，愚按：春秋之前，王未有称天者，王称天王，春秋立法创制，圣人之特笔也，天子而知此，则必以天自处，而不敢自轻，诸侯而知此，则必以天事王而不敢自肆，此则春秋以天书王之意也。
九月及宋人盟于宿
惠公之季年，败宋师于黄公立而求成焉，九月，及宋人盟于宿。始，通也。 ，胡氏曰：内称及外称，人皆微者，其地以国宿亦与焉，微者盟会，不志于春秋，此其志者，有宿国之君也，凡书盟者恶之，或曰，周官有司盟，掌盟载之法，诅祝作，其词玉府，共其器戎，右役其事，太史藏其约，苏公亦曰：出此三物以诅尔斯夫！盟以结信，出于人情，先王犹不禁也，而谓凡书盟者恶之，可乎？曰：盟以结信，非先王所欲而不禁，逮德下衰，欲禁之而不克也，春秋之时，会而歃血，其载果掌于司盟，犹不以为善也，又况私相要誓，慢鬼神犯刑政，以成倾危之习哉？谢氏曰元年，及宋人盟，十年，伐宋，败宋师，盟不足以结邻可知也，故人君务修刑政，以服四邻。
冬十有二月祭伯来
左氏曰：非王命也。谷梁氏曰：来者来朝，也其弗谓朝，何也？寰内诸侯，非有天子之命不得出，会诸侯，不正其外交，故弗与朝也，防弓鍭矢不出境，场束修之肉，不行境中，有至尊者不贰之也，胡氏曰：人臣义无私交，大夫非君命不越境，所以然者，杜朋党之原，为后世事君而有贰心者之明戒也，谢氏曰：春秋首夺祭伯之朝，而王臣擅命，私交之罪着矣。
公子益师卒
程子曰：诸侯之卿必受命于天子，当时不复请命，故诸侯之卿皆不书官，不与其为卿也，惟宋王者，后得自命官，故独宋卿书官卿者，佐君以治其国，其卒国之大事，故书于此，见君臣之义矣，或日或不日，因旧史也。
二年春公防戎于潜
修惠公之好也，戎请盟，公辞 ，程子曰：周室旣衰，絶域之民有散居中国者，方伯大国，眀大义以攘斥之义也。其余列国，慎固封守可也，若与之和好，以免侵暴，非所谓以固吾圉，所以启其乱源也，故春秋中外之辨尤谨，张氏曰：惠公与之有好，旣失之矣，隐公眀内外之辨，修戎政而絶其好会可也，不能絶之而与盟于后，故于此书曰会戎，所以讥隐公，降国君之尊，失中国之重，不修攘斥以啓其冦。乱之阶也，高氏曰：隐公居丧未会，诸侯于王朝，而先与戎会，是诚何心哉？及天王使凡伯来聘，戎伐凡伯于楚丘以归，则鲁会戎盟，适所以贻王室之患耳，此春秋之所诛也，谢氏曰：礼，时见曰会，则无非时者，会以训上下，以正班爵，以叙长幼，则防无非事者，春秋之世，强凌弱，小役大，讲好无节，出师无义，构事者旁午，交兴畏命者，奔走不息，故列国，欲相亲则为会，欲求盟则为会，欲合众则为会，以致劳民蠧财，弃国弛政，纷然会于郊境之间，凡书会以罪诸侯之非法也，结之以恩，懐之以德，绥戎之道也，人君曷尝屈辱于戎哉？隐公欲修好，而与戎会于郊弱，邦国之势，啓外冦之心，适以招患而已，春秋书会戎于潜，以示诸侯御戎之失道也，治政中国，为善人材，中国为强，甲兵，中国为利，修此以待彼，而四方莫敢不服；况于一戎之小乎？故有国家者，患内不修，不患外不顺，患内不强，不患外不畏。
夏五月莒人入向
莒子取于向，向姜不安莒而归？夏，莒人入向，以姜氏还 ，胡氏曰：莒子娶于向，向姜不安莒而归，莒人入向，以姜氏还，此所谓按也，春秋书曰莒人入向，此所谓断也，以事言之，入者造其国，都以义言之，入者逆而不顺，莒称人，小国也，张氏曰：莒以一妇人之故擅兴兵入人之国，都王法所当诛也，家氏曰：夫妇人伦之始，国君所与共承祭祀，刑家以治其国者也，向姜不安莒，是必有故，莒子当知所以自反，今也遽以兵入人之国，都而夺其去，妻以还，此非还妻之道也。
无骇帅师入极
司空无骇入，极费庈父胜之 ，程子曰：古者卿皆受命于天子，春秋之时，诸侯自命，已赐族者，则书族不书者，未赐也，谢氏曰：师大众极，小国以大众入小国，残虐之大者也，方是时，天王无讨罪之威，方伯连帅，无致伐之义，故莒人无骇，肆虐而弗能正，向极小国被害，而弗能救也，观莒人入向无骇，入极而上下不知，治罪可见矣。朴乡，吕氏曰：自僖以前书大夫帅师者九，自文而后书，大夫帅师者百有八焉，世之相去畧同而帅师之多寡不侔，若是盖其始也大夫之专权，犹寡其终也，则视以为常矣，然则无骇其始欤？据事直书，义自见矣。
秋八月庚辰公及戎盟于唐
戎请盟，秋，盟于唐，复修戎好也， ，程子曰：戎荐居而与之盟，非义也。程氏学，曰：诸侯与诸侯盟誓，已曰不可，况与戎人防血要言哉！胡氏曰：前此盟不日，盟于唐书，日谨之也，高氏曰：唐我地，彼来而我，及之也，谢氏曰：戎人嗜好无厌，其有求也，不正以义不结以威，彼将肆其所欲，则吾将有所不堪，隐公旣与戎会，于潜，又与戎出盟于唐，其不能制，戎可知也，会与之相见而已，盟则以事相要，非特相见也，与戎防血要言：非特不能制戎也，又将受制于戎矣，故戎不难治也，中国自轻，然后戎见陵中国自强，然后戎不为寇，愚按春书，会戎于潜，秋书盟戎于唐，所以责鲁者至矣，比事而观使鲁，能辞潜之会，则无盟戎之辱，旣无盟戎之辱，又安有戎伐凡伯于楚邱之祸哉！然则隐公能守周公，鲁公之旧法，以礼自立，岂惟鲁无侵辱之患，王室，亦且尊安矣，此春秋于盟戎之事，所以防罪鲁侯而不责，戎人也。
九月纪履緰来逆女冬十月伯姬归于纪
杜氏曰：裂繻纪大夫，公羊氏曰：女在其国称女，在涂称妇，入国称夫人，妇人谓嫁曰归，何以不称使？婚礼不称主人，何以书？讥不亲迎也，谷梁氏曰逆女，亲者也，使大夫，非正也，胡氏曰：鲁哀公问冕而亲迎，不已重乎？孔子对曰：合二姓之好，以为宗庙社稷主，君何谓已重乎？文定厥祥，亲迎于渭，造舟为梁，不显其光，则世子而亲迎也，韩侯娶妻，蹶父之子，韩侯迎止于蹶之里，则诸侯而亲迎也，有夫妇然后有父子，有父子然后有君臣，夫妇人伦之本也，逆女，必亲使大夫，非正也，入春秋之始，名宰咺归赗，以讥乱法，书履緰逆女，以志变常，众妾之分定矣，大昏之礼严矣。
纪子伯莒子盟于宻
程子曰阙文也。胡氏曰：甲戌，己丑，夏五纪子伯，莒子盟于宻之类，或曰：本据旧史因之而不能益者也，或曰：先儒传受承误而不敢增者也。阙疑而慎言，其余可矣，必曲为之説则凿矣。
十有二月乙卯夫人子氏薨
程子曰：薨者上坠之声，谷梁氏曰：夫人者，隐之妻也，卒而不书葬，夫人之义，从君者也，胡氏曰：邦君之妻，国人称之曰小君卒则书薨，以明齐也，先卒，则不书葬，以明顺也，有夫妇然后有父子，有父子然后有君臣，入春秋之始于子氏，书薨，不书葬，明示大伦，茍知其义，则夫夫妇妇，而家道正矣。
郑人伐衞
元年，郑共叔之乱，公孙滑出奔衞衞人为之伐郑，取廪延，郑人以王师，虢师伐衞南鄙，至是，郑人伐衞讨公孙滑之乱也， 程氏曰：天下有道，礼乐征伐自天子出，春秋之时，诸侯擅相侵伐，举兵以侵伐人，其罪着矣，春秋直书其事而责常在被侵伐者，盖彼加兵于己，则当引咎自辨，喻之以礼义，不得免焉，则固其封疆，告于天子方伯，若忿而与战，则以与战者为主，处已絶乱之道也衞服故不战衞服可免矣，郑之擅兴，戎王法所不容也，谢氏曰：伐讨罪之词也，侵则以彼犯此，此犯彼也，故春秋之兵，执言讨罪，为伐无名，攻掠为侵，虽然，以义伐不义者，治国之伐也，以不义伐不义者，乱国之伐也，春秋以义行伐者寡矣，若夫彼善于此，恶有重轻，则观乎其事而得失见矣，胡氏曰：声罪致讨，曰伐，潜师掠境，曰侵 ，愚按：春秋所书侵伐，皆因当事出师之名，而录之耳，非有所予夺于其间也，若曰因侵伐，以寓褒贬之意，则征伐自天子出，非诸侯之所得专也，然则春秋凡书侵伐，皆罪也，至于齐，晋伯业之盛衰，则或间有微意焉，夫衞人党恶伐郑，以取廪延，固不为无罪，元年，郑人以王师，虢师伐衞南鄙，亦足以声其罪矣，故春秋不书以责衞也至是不由王命而又兴师以伐衞则已甚矣，故春秋书之以罪郑也。
三年春王二月己巳日有食之
程子曰：月王月也，事在二月，则书王，二月在三月，则书王三月无事，则书时书首月，盖有事则道在事，无事则存天时，王朔天时，备则岁功，成王道存，则人理立，春秋之大义也，日有食之，有食之者也，更不推求何者也？太阳君也，而被侵食，君道所忌，然有常度，灾而非异也，临江刘氏曰：或日或不日，或言朔或不言朔，史之记失也，谢氏曰：日食天变之大者也，天人一气，故人事与天变相应，犹影响相随，日变见于上，则人事沴于下，人君不知恐惧，脩省则祸败至矣，周之盛时，日非无食也；所以上下顺治而无患者，盛德之君，能使人事，不随日食更变而已，故日食一也，德足以弭变，则灾害消，德不足以弭变，则灾害起，故春秋日食必书以为，人君警惧之戒，胡氏曰：日者众阳之宗，人君之表，而有食之，灾咎象也，克谨天戒，则虽有其象而无其应，弗克，畏天灾咎之来必矣， 愚谓不曰日食，而曰：日有食之者，有者自外至之词，盖阳弱而阴来食之也，然则阳气弱则阴得以食之，君德衰，则臣得以干之矣，此有食之之谓也。
三月庚戌天王崩
谷梁氏曰高曰崩，厚曰崩，尊曰崩，天子之崩以尊也，以其在民上，故崩之，程子曰崩，上坠之形，四海之内，皆当奔赴，鲁君不往，恶极罪大，不可胜诛，不书而自见也，胡氏曰：诸侯为天王，服斩缞礼，当以所闻先后而奔防，今平王崩，周人来讣，而隐不往，是无君也，谢氏曰：天王升遐，王室变故之大者也，诸侯以臣事君，犹以子事父，其闻赴也，近者当奔丧逺者当会葬，臣子哀痛之情也，周衰列国，朝聘不修，征伐自擅告戒，不以王命而专盟出入，不以王事而专会，臣子之礼，扫地尽矣！故天王之崩也，丧不奔葬不会，或以卿往而身不行，或以微臣往而卿不出春秋，或书卿会葬，或书葬，不书卿，或书崩不书葬，或奔葬，皆不书着，诸侯不臣之罪也，襄王之葬，叔孙得臣如京师，景王之葬，叔鞅如京师，鲁以卿会葬也，桓王匡，王简，王之葬，不书卿者，鲁以微臣会葬也，平王，惠王定王，灵王不书葬者，鲁不会葬也，庄王厘王顷王崩葬，皆不书者，王室微弱，不能赴诸侯，骄亢不往会也。
夏四月辛卯君氏卒
左氏曰：君氏卒声子也，不赴于诸侯，不反哭于寝，不祔于姑，故不曰薨，不称夫人？故不言葬，不书姓为公，故曰：君氏谷梁氏曰：夏四月辛卯，尹氏卒，尹氏者，何也？天子之大夫也。外大夫不卒，此何以卒之也，于天子之崩，为鲁主，故隐而卒之，公羊氏曰：其称尹氏何讥世卿！非礼也， 愚按三説不同未知孰是？姑阙之，以竢知者。
秋武氏子来求赙
王未葬也， 公羊氏曰：武氏子何？天子之大夫也。其称武氏子者何讥？父卒，子未命也，何以不称使？当丧未君也，谷梁氏曰：归死者曰赗，归生者曰赙，归之者，正也，求之者，非正也。周虽不求，鲁不可以不归，鲁虽不归周，不可以求之，求之为言，得不得，未可知之辞也，交讥之，程子曰：武氏王之卿士称武氏见世官，天王崩，诸侯不供其丧，故武氏子征求于四国，书之以见天子失道，诸侯不臣也，胡氏曰：古者君薨谅阴，百官总己以听于冡宰三年，夫百官总己以听，则是摄行军国之事也，以非王命而不称使，所以谨天下之通丧，而严君臣之名分也，张氏曰：仲子之丧，宰咺归赗，而平王之丧，隐公不奔丧，不胜诛，为政于王室者，不能辅王，以举政刑而遣使下求于列国，春秋书之，以见其隳，体失政，取轻天下，文武之泽，斩然矣。
八月庚辰宋公和卒
宋穆公疾，召大司马孔父而属殇公焉，曰：先君舍与夷而立寡人，寡人弗敢忘，若以大夫之灵，得保首领以没，先君若问与夷，其将何辞以对？请子奉之，以主社稷，寡人虽死，亦无悔焉。对曰：羣臣愿奉冯也，公曰：不可，先君以寡人为贤，使主社稷，若弃德不让，是废先君之举也，岂曰能贤？光昭先君之令德，可不务乎？吾子其无废先君之功，使公子冯出居于郑，八月庚辰，宋穆公卒，殇公即位， 高氏曰：凡外诸侯，卒，书名降于天子也，不曰薨，异内外也，先儒谓天子曰崩，诸侯曰薨，大夫曰卒，士曰不禄，是不然，天子至尊，天下共称曰崩可也，诸侯曰薨，则本国臣子之词，至于赴告，虽大夫以至士皆曰不禄，史官书之，亦皆曰卒，尔岂得定？配以为品例耶？后世迁固，晔寿之作史，凡有爵位之臣，皆书曰薨，失春秋之法矣，程子曰：吉凶庆吊，讲好修睦，隣国之常礼，人情所当，然诸侯之卒与国之大，故来告，则书胡氏曰：外诸侯卒，国史承告而后书，圣人皆存而弗削，而交隣国，待诸侯之义见矣，高邮，孙氏曰：春秋记外诸侯之卒百三十有三，无名者十，或即位之初，不以名赴，或史失之，未可知也。必若以盟会求之，则未尝与者五十有二，而不名者九耳，此未可通也。
冬十有二月齐侯郑伯盟于石门
寻卢之盟也； ，程子曰：天下无王，诸侯不守，信义数相盟誓，所以长乱也，故外诸侯盟，来告者则书之，胡氏曰：外盟会常事也，何以书？在春秋之乱世，常事也，于圣人之王，法则非常也；有虞氏未施信于民而民信，夏后氏未施敬于民而民敬，殷人作誓而民始畔，周人作会而民始疑，子曰：大道之行，与三代之英，丘未之逮也，而有志焉，诸侯会盟来告，则书而弗削者，其诸以是为非常之典，而有志于天下，为公之世乎？陈氏曰：此特相盟也，书石门，以志诸侯之合，书醎。以志诸侯之散，吴氏曰：诸侯之党，合而伯者之事兴。
癸未葬宋穆公
程子曰：诸侯告丧，鲁往会则书，高氏曰：不称宋葬，穆公而称葬，宋穆公者，据我而言葬，彼也，谢氏曰：书葬书卿者，六鲁以卿往会葬也，书葬，不书卿者，七十有四，鲁会而非卿也，书卒不书，葬者三十四，彼告而鲁不会也，诸侯壤地相接，邦事相交，其相见有朝聘之欢，其相亲，有婚姻之好，其情可谓睦矣，其卒而告终也，以赗赙相恤，以国卿会葬，隣国之礼也，春秋之时，弱附强大，轻小，其吊问哀恤，非以诚意也，一视国势强弱，为之而已矣。其势盛者，其情亲而礼隆，其势微者，其情踈而礼畧方是时小国之葬，非特不以卿会也，弃而不视者有之矣，故卒而葬，葬而遣卿者，皆大国也，卒而不葬，葬而非卿者，皆小国也，春秋或书卿或不书卿，或书葬，或不书葬，而诸侯恃大忽小亏阙，隣好其恶见矣，葬称諡，志善恶也称公，臣子辞也，葬者藏也，既葬，则亡者不可得见也。所不可没者，善恶而已矣，故诸侯葬则称諡礼诸侯，请諡于天子，公一国之善恶而为之，惩劝也，周衰列国，諡号皆本国，臣子以私意为之，其爵皆以公尊之故，诸侯諡皆称公，春秋之法，其卒也书，公书侯书，伯书子书，男以正王爵，书名书卒，以正臣职，其葬也书，諡书公，以明侯国僭礼，君臣上下，其分不可不辨也，正其体于始死之时，诛其僭于已葬之后，而君臣上下之分明于卒，葬之间矣。 愚谓卒以外赴书葬，以鲁会书，不卒，则是外不赴不葬，则是鲁不会也，初无其义，弑君不葬，多因国乱不往，会耳传者见礼有讐，不报，则服不除，不葬之文，遂云贼不讨，故不书葬，殊不知讐不报不葬者，臣子之私情，誓必报也，防则必书葬者，隣国之常礼，史之实文也，谓吴楚之君，避其号而不书葬，理或然也。
四年春王二月莒人伐杞取牟娄
谷梁氏曰：言伐言，取所恶也，啖氏曰：凡先书伐国，下书取邑者，明取本国之邑也，赵氏曰：凡力得之，曰：取不当取也髙氏曰杞二王之后，武王克商，求夏之后，得东娄公，封之于杞，待以宾礼，虽天子犹不敢臣之而莒人，敢以兵伐其国，夺其先公所守，天子所封之分地，王法所当诛也，程子曰：诸侯土地有所受之，伐其罪而夺取其土，恶又甚焉，谢氏曰：春秋取邑取田，皆谨而书之，所以着其乱也，春秋无仁义之师，其侵伐以争田土，以复讐怨以逞威虐而已，牟娄，杞邑也，伐杞而取牟娄，则莒人非以讨罪为心也，利其土田而已，恶之大者也，胡氏曰上二年，莒人擅兴兵入向，而天讨不加焉，至是，伐国取邑，其暴益肆矣。
戊申衞州吁弑其君完
衞庄公娶于齐东宫得臣之妹，曰庄姜，美而无子衞人所为赋硕人也，又娶于陈，曰厉妫，生孝伯，早死，其娣戴妫生桓公，庄姜以为己子，公子州吁，嬖人之子也，有宠而好兵，公弗禁，庄姜恶之，石碏谏曰：臣闻爱子敎之以义方，弗纳于邪，骄；奢，淫，泆，所自邪也，四者之来，宠禄过也，将立州吁，乃定之矣，若犹未也，阶之为祸，夫宠而不骄，骄而能降，降而不憾，憾而能眕者鲜矣，且夫贱妨贵，少陵长，远间亲，新间旧，小加大，淫破义，所谓六逆也，君义臣行，父慈子孝，兄爱弟敬，所谓六顺也，去顺效逆，所以速祸也。君人者将祸是务去，而速之，无乃不可乎？弗听，其子厚与州吁游，禁之不可，桓公立，乃老，至是衞州吁弑桓公而立 ，程子曰：自古篡弑，多公族，盖自谓先君子孙可以为国君，人亦以为然，而奉之春秋，于此明大义，以示万世，故春秋之初弑君者，多不称公子？公孙盖身为大恶，自絶于先君矣，岂复得为先，公子孙也，古者公族，刑死则无服，况弑君乎大义，既明于初矣，其后弑立者，则皆以属称，或见其以亲而宠之太过，任之太重，以至于乱，或见其天属之亲，而反为宼讐立义各不同也，春秋大率所书事同则辞同，后人因谓之例，然亦有事同而辞异者，盖各有义，非可例拘也，谢氏曰：公子州吁，嬖人之子也，縁君之宠，干纪乱法，而桓公不得正东宫以系国人之心，州吁弑逆之萌兆于此矣。夫嫡庶贵贱，天下之定分也，庶陵嫡贱易贵，上不可以承宗庙，下不可以联族属，乱之大者也，州吁以体，则非嫡以位，则非贵其出而争国，縁公子之宠而为之也，恃子孙有继承之道而为之也，故其肆逆也，春秋夺其公子，所以黜其不正也，所以絶其亲而诛之也，所以杜后世争夺之心也，观州吁削夺公子，而圣人讨乱，诛逆之意，明矣，世子国之根本，位不正礼，不隆则乱生，庄公宠嬖孽，以陵嫡贵，致世子之位不定，而州吁起，争国之心，观州吁称衞而庄公产逆召祸，其恶亦见矣。高氏曰：弑者杀之，有渐也，在易坤之初六曰，履霜坚氷至，象曰：履霜，阴始凝也，驯致其道，至坚氷也，斯圣人防微杜渐之防，戒然其言，微其防远，孔子惧后世之弗辨也，复赞之曰：臣弑其君，子弑其父，非一朝一夕之故，其所由来者渐矣，由辨之不早辨也，盖坤者，臣道也，子道也，臣子之弑君父，其包藏祸心，如坤之初，一阴始生，萌芽有渐，其理至微，积久不已，浸成弑逆，如履霜而至于坚，氷也，此由君父不能防微杜渐，辨之于早，积至于此耳，故为人君者，崇学校以养人材，兴廉耻以励人行其义，修其节立，虽未试以事，而治民之端已见，虽未授以位，而爱民之意已彰，如是而积之，凡在位者皆忠臣也，为人父者，义方以训其幼少，师友以范其成，人不示之以诈，以起其奸伪之端，不临之以慢，以开其干犯之渐，未孝而已，慈未恭而已，慤如是而积之，凡在家者皆孝子也，不辨之于早者反此，忠贤则不亲，而小人之与徒，忠义则不教而邪僻之使习，积久不已，殃及其身，于是乎君而见弑，于臣父而见弑于子，圣人伤君父，辨之不早，而臣子之恶不容诛也，故详着其事于春秋，使元凶大恶，虽假息于一时，而常见诛于千载，故曰，春秋成而乱臣贼子惧。
夏公及宋公遇于清
公与宋公为会将，寻宿之盟，未及期衞人来告乱，夏，公及宋公遇于清 ，程子曰：诸侯相见，而不行朝会之礼，如道路之相遇，故书曰：遇非周礼，冬见曰：遇之遇也，程氏学，曰：古者诸侯因朝觐，或从王命，则必有会聚之事，无非礼者也，王室微弱，典制废坏，诸侯各逞其欲，盟会纷然，舍此又简易其事，若道路相逢，遇无国君之礼，春秋所以致讥也。胡氏曰：春秋书遇私为之约，自比于不期而遇者，直欲简其礼，尔简畧慢易无国君之礼，则莫适主矣，故志内之遇者三，而皆书及若曰：以此及彼，然也志外之遇者四，而皆以爵，若曰以尊及卑然也，其意以为莫适主者，异于古之不期而会矣，故凡书遇者，皆恶其无人，君相见之礼也。
宋公陈侯蔡人衞人伐郑
宋殇公之即位也，公子冯出奔郑，郑人欲纳之及衞州吁立将，脩先君之怨于郑而求宠于诸侯，以和其民，使告于宋曰：君若伐郑以除君害，君为主，敝邑以赋与陈，蔡从则衞国之愿也，宋人许之，于是陈蔡方睦于衞故宋公陈侯，蔡人衞人伐郑，围其东门，五日而还，公问于众，仲曰衞州吁其成乎？对曰：臣闻以德和民，不闻以乱以乱，犹治丝而棼之也，夫州吁阻兵，而安忍阻兵无众，安忍无亲，众叛亲离，难以济矣。夫兵犹火也，弗戢，将自焚也，夫州吁弑其君而虐用其民，于是乎不务令德，而欲以乱成，必不免矣， 高邮，孙氏曰：书宋公，陈侯之伐而不言帅师者，君行师，从举君之重，则帅师可知也？曰：蔡人衞人者将卑师少也，程子曰：宋以公子冯在郑，故与诸侯伐之也，搂诸侯以伐郑，固为罪矣而衞弑其君天下，所当诛也，乃与修好，而同伐人，其恶甚矣！胡氏曰：春秋之法，诛首恶兴是役者首谋在位，而以宋主兵何也？前书州吁弑其君，其罪已极，至是阻兵修怨，勿论可也。而隣境诸侯闻衞之有大变也，可但已乎？陈恒弑简公，孔子沐浴而朝，告于哀公曰：请讨之，公曰：告夫三子者，子曰：以吾从大夫之后，不敢不告也。之三子告，不可，子曰：以吾从大夫之后，不敢不告也。然则隣有弑逆，声罪赴讨，虽先发而后闻可也，宋殇不恤衞有弑君之难，欲定州吁而从其邪説是肆人欲灭天理，非人之所为也，故以宋公为首，诸国为从示，诛乱臣讨贱子，必先治其党与之法也。此义行为恶者孤矣，张氏曰：殇公茍知名，州吁为贼，拒其邪説告于王而讨之，则一举而父子君臣之伦，定中国之祸未至，如后日之惨也，今乃怵其邪説合陈蔡以助逆贼之党，而首修怨于隣国，于是冯得以自固，于郑，而宋国之人，不复知君臣逆顺之正理，自是日从事于兵而弑逆之事，卒及其身，皆殇公不能早辨于此役，徒自及也。
秋翚帅师会宋公陈侯蔡人衞人伐郑
诸侯复伐郑，宋公使来乞师，公辞之，羽父请以师会之，公弗许，固请而行，诸侯之师败郑徒兵，取其禾而还 ，程子曰：宋虐用其民，衞当诛之贼，而与之同伐人，其罪大矣，二国构怨，而他国与之同伐，其罪均也，再序四国，重言其罪，左氏以为再伐，妄也髙氏曰郑本与宋结怨而他国，与之同伐郑，方困于四国之役，而翚复帅师往会之，故再序四国，以为重罪也。然春秋之辞，至简至严，若曰翚帅师会伐郑，岂不白乎？再序四国，何其辞费？而不惮烦也！言之重词之复，其中必有大美恶焉，四国合党翚，复会师加兵，无罪之邦，欲定弑君之贼，此恶之极也，言之不足，而再言之，圣人之情见矣，诛讨乱臣之法严矣，翚不称公子者，隐未，命大夫至桓而受命，乃得称为公子也，胡氏曰：公辞而弗许，义也；而翚以不义，强其君固请而行，无君之心兆矣，夫公子公孙升为贵戚之卿者，其植根胶固难御，于异姓之卿，况翚已使主兵而方命乎？隐公不能辨之于早，罢其兵权，犹使之帅师也。是以及钟巫之祸。
九月衞人杀州吁于濮
州吁未能和其民，厚问定君于石子，石子曰：王觐为可，曰：何以得觐？曰：陈桓公方有宠于王陈衞方睦若朝，陈使请必可得也。厚从州吁如陈，石碏使告于陈曰：衞国褊小，老夫耄矣，无能为也。此二人者，实弑寡君，敢即图之，陈人执之，而请涖于衞九月衞人使右宰丑涖杀，州吁于濮，石碏使其宰獳羊肩涖杀石，厚于陈 ，公羊氏曰：其称人何？讨贼之辞也，程子曰称衞人众辞也，举国杀之也，谢氏曰：弑逆天下之大恶，天地所不容，臣民所共弃，是不待告命而诛者也。故春秋杀弑君之贼，称人以眀人皆得而杀之也。春秋弑逆之主，称君以其名位定矣，州吁则衞人讨其逆而杀之，故不书爵 ，愚谓濮陈地书衞人善衞也书于濮，善陈也衞人能以州吁为贼，而请讨于陈，陈人能为衞执州吁而请涖于衞使臣子之心，皆如石碏，隣国之义，皆如陈人，则乱臣贼子将无所容，于天地之间，而篡弑之祸，亦庶几乎息矣！宜圣人之善之也。
冬十有二月衞人立晋
衞人逆公子晋于邢，十二月，宣公即位， 谷梁氏曰衞人者众辞也，立者不宜立者也；程子曰衞人立晋衞人立之也，诸侯之立，必受命于天子，当时虽不受命于天子，犹受命于先君衞人以晋公子也，可以立，故立之，春秋所不与也，虽先君子孙不由天子，先君之命，不可立也！故去其公子，胡氏曰：春秋于衞人特书曰：立所以着擅置其君之罪于晋，去其公子，所以明专有其国之非，以此垂法，而父子君臣之义明矣，陈氏曰：继故未有书立者，贼不讨君不葬，讥不在立也，必若衞人贼讨君葬而后可以书立矣，家氏曰：春秋书法，有襃而寓贬责备，贤者之道也，有贬而未絶开小人以自新之途也，春秋于四国，伐郑之后，继书衞人杀州吁于濮，又继书衞人立晋再书衞人者襃衞人能不以篡贼为君，相与仗大义而诛之，所以不书入，不书归，而变文书立，以表异之，亦以见其讨之难，其立之尤难，惜其不能禀于王命而立之，是所谓襃之中，而见责备之意者也，当是时，四国连兵为篡贼，植党州吁之势成矣，而石碏以告老大夫，非有权位之可，毅然以讨贼自任，不动声气，元恶即诛，乃迎晋于邢而立之，可谓居人臣之甚难，是故春秋变文特书以示别异，而中见责备之意，非石碏之贤，圣人不以是望之，谓之责备，则可谓之直，贬则断乎非春秋意也，曰：若子所言，春秋何以不书？石碏之名氏，而惟曰衞人立晋乎？曰：立君从众望也，若书，石碏立晋，是一人之私也，其可哉！故尹氏立子朝，言王位已定，而尹氏以一人之私而立朝，所以诛也，观尹氏立子朝之为诛则衞人立晋之意，可识矣 ，愚谓人欲之感人也，虽深天理之感人也，实易甚矣，人恒蔽于人欲之私，而不能啓其天理之公，遂至失其本心，而亦不能明乎？人之本心也，方陈人与州吁连兵伐郑，但知植党之为得计，岂知党贼之为可耻，及闻石碏之请，幡然而悟，遂变党贼之心，而为讨贼之举，实以石碏之言，有以祛其恶，念而动其良心也，今观其言曰：老夫耄矣，无能为也。此二人者，实弑寡君，敢即图之，忠义之气，贯于日月，恳恻之意，形于言表，宜陈人为之动心，而州吁之见执也，惜其习于当时，闻见之陋，不知国君，非人臣所可，置公子晋之立，不能请命天王，故圣人既美其讨贼于前，复着其擅立于后，使天下后世知臣子为君父讨贼之，为所当为，而擅置其君，为所不当为也，然则使晋之立，能请命天王则石碏，此举视夫子之沐浴请讨，亦可无愧矣。
五年春公矢鱼于棠
公将如棠观鱼者，臧僖伯諌曰：凡物不足以讲大事，其材不足以备器用，则君不举焉，君将纳民于轨物者也，故春搜夏苗，秋狝冬狩，皆于农隙以讲事也，三年而治兵，入而振旅，归而饮至，以数军实，昭文章，明贵贱，辨等列，顺少长，习威仪也。鸟兽之肉，不登于爼，皮革齿牙，骨角毛羽，不登于器，则公不射，古之制也。若夫山林川泽之寔，器用之资，皂之事，官司之守，非君所及也，公曰：吾将畧地焉遂往，陈鱼而观之，僖伯称疾不从， 矢公谷，作观左氏曰：矢鱼于棠，非礼也，且言远地也，薛氏曰：矢鱼何射鱼也？朱子曰：矢鱼，当是将弓矢射之，如汉武帝亲射江中蛟之类，程子曰：诸侯非王事不远出，出观鱼，非道也，谢氏曰：古者搜苖狝狩，非独以禽兽为事也，军旅之法寓焉，征伐之事行焉，故先王举动，无非事者，田猎以阅车徒廵狩，以察邦国，春秋游豫以省耕敛，若夫观鱼，特游观而已，在事为非，事在礼为非礼，在法为非法，春秋直书观鱼而诸侯出，不以事举动，不以礼法，其失见矣，胡氏曰：隐公慢弃国政，远事逸游，僖伯之忠，言不见纳，则亦已矣，又从而为之辞，是纵欲而不能自克之以礼也，能无钟巫之，及乎家氏曰：臧僖伯之谏，其忧深思远，有周公告成王无淫于观于逸，于游于田之意，贤人之言哉！
夏四月葬衞桓公
衞乱是以缓 ，胡氏曰：名之曰幽；厉，虽孝子慈孙，百世不能改，失位而见弑，何以为桓？程子曰：称桓见国人死，諡送终大事也，必就正寝，不殁于妇人之手，曾子易箦而殁，岂茍然哉？死而加之不正之諡，知忠孝者肯为乎！
秋衞师入郕
衞之乱也郕人侵衞故衞师入郕 ，谷梁氏曰：将卑师众曰师，程子曰：晋乘乱得立，不思安国保民之道，以尊王为先，居防为重，乃兴戎修怨，入人之国书，其失道也，胡氏曰称师者，纪其用众而立义，不同书衞师入郕着其暴也。
九月考仲子之宫初献六羽
考仲子之宫，将万焉，公问羽数于众，仲对曰：天子用八，诸侯用六，大夫四，士二，夫舞所以节八音而行八风，故自八以下，公从之，于是初献六羽，始用六佾也，程子曰：诸侯无再娶，仲子不得为夫人，春秋之初。
尚以为疑，故别宫以祀之，考始成而祀也，书以见无礼成王，赐鲁以天子礼乐，祀周公，后世遂羣庙皆用仲子，别宫，故不敢同羣庙而用六羽也，书初献见，前此用八之僭也，仲尼以鲁之郊禘为周公之道衰，用天子之礼，祀周公，成王之过也，胡氏曰：惠公欲以爱妾为夫人，隐公欲以庻弟为嫡子，孟子入惠公之庙，仲子无祭享之所为别立宫以祀之，非礼也，故因其来赗，而正名之曰仲子之赗，因其考宫而正名之曰仲子之宫，而夫人众妾之分定矣，隐公摄让之实辨矣，桓公篡弑之罪，昭矣，生则以氏系姓，以姓系号，殁则以諡系号，以姓系氏者夫人也，存不称号，殁不称諡，单举姓氏者，妾也，凡宫庙非志灾，失礼则不书，愚谓使隐公闻众仲之言，知八佾之僭，羣公之庙，皆降从侯，国之常制，则上下各守其分，他日岂有季氏用八佾，三家以雍彻之事乎？自诸侯僭天子，而后大夫僭诸侯以至陪臣执国命，天下之祸，无时而息矣，圣人于此，安得不谨而书之。
邾人郑人伐宋
宋人取邾田，邾人告于郑曰：请君释憾于宋，敝邑为道，郑人以王师会之，伐宋，入其郛，以报东门之役，宋人使来告命，公闻其入郛也，将救之，问于使者曰：师何及？对曰：未及国公，怒乃止，辞使者曰：君命寡人同恤社稷之难，今问诸使者曰：师未及国，非寡人之所敢知也， 胡氏曰主兵者，邾也，故虽附庸小国而序乎？郑之上，凡班序上下，以国之小大从礼之常也，而盟会征伐，以主者先因事之变也，然则衞州吁告于宋以伐郑，事与此同，而圣人以宋为主者何？此春秋拨乱之大法也，凡诛乱臣讨贼，子必深絶其党。
螟
公羊氏曰记灾也，张氏曰：虫食苖心，曰：螟，国以民为本，民以食为天，螟为灾，国之大事也，故书。
冬十有二月辛巳公子彄卒
臧僖伯卒，公曰：叔父有憾于寡人，寡人弗敢忘，葬之加一等， 谷梁氏曰：隐不爵命大夫，其曰公子彄，何也？先君之大夫也。
宋人伐郑围长葛
以报入郛之役也， ，程子曰：伐国而围邑，肆其暴也，胡氏曰：围者环其城邑，絶其往来之使，禁其樵采之途，城守不下，至于经年而不解，诛乱臣，讨贼子可也，长葛郑邑何罪乎？书围于此，而书取于后，宋人之恶彰矣。
六年春郑人来渝平
渝，公谷作输，高氏曰：先儒以输为渝，或训堕，或训更或训变，皆未得，春秋之意，按隐公自即位至此年，若已与郑平则六年之间，未尝有会同，朝聘之事也，自此年输平之后，宛来归祊，翚会伐宋，时来之会，伐许之役，皆与隐公同行，岂有当和平之时，不相往来，渝变之后，反同侵伐哉，胡氏曰：输者纳也，平者，成也，郑人曷为纳成于鲁，以利相结，解怨释讐离宋鲁之党也，公之未立，与郑人战于狐壤，止焉元年，及宋人盟于宿，四年遇于清，其秋，会伐郑，即鲁，宋为党与，郑有旧怨，明矣，五年，郑人伐宋，入其郛，鲁欲救之，使者失辞，公怒而止，其冬，宋人伐郑，围长葛，郑伯知其适有用，间可乘之隙也，是以来纳成耳，然则善之乎？曰：平者解怨，释讐固所善也，输平者，以利相结，则贬矣，曷为知其相结之以利也，后此郑伯使宛来归祊，而鲁入其地，会郑人伐宋，得郜及防，而鲁又取其二邑，是以知输平者，以利相结，乃贬之也，诸侯修睦，以蕃王室，所主者义尔，茍为以利，使为人臣者，懐利以事其君，诸侯必曰何以利吾国，大夫必曰何以利吾家？士庻人必曰何以利吾身，上下交征，利不至于篡弑，夺攘，则不厌矣，故特称输平，以明有国者，必正其义，不谋其利，杜亡国败家之本也，陈氏曰：书郑输平志，诸侯之合，书及郑平，志诸侯之散，是春秋之始终也。
夏五月辛酉公会齐侯盟于艾
左氏曰：始平于齐也，薛氏曰：公之会齐者何？与郑平也，与郑平则曷为与齐盟，齐，郑之与国也，高氏曰：郑人来输平而不言及郑平，曁郑平，是犹未许之平也，齐以是来求盟于公，公于是乎会于艾而与之盟。
秋七月
胡氏曰：四德备而后为干，故易曰：乾元亨，利贞，一德不备，则乾道熄矣，四时具然后成歳，故春秋虽无事，首时过则书，一时不具，则岁功亏矣，旣书时，又书月者，时天时月，王月也，书时又书月见天人之理合也。
冬宋人取长葛
杜氏曰：上有伐郑，围长葛，长葛郑邑可知，故不言郑也，程子曰：宋人之围长葛，岁且周矣，其虐民无道之甚，而天子弗治方伯弗征，郑视其民之危困而不能保，有赴诉卒防其邑，亦可罪也。宋之强取，不可胜诛矣。
春秋阙疑卷一
<经部,春秋类,春秋阙疑>
钦定四库全书
春秋阙疑卷二      元 郑玉 撰
七年春王三月叔姬归于纪
程子曰：伯姬为纪，夫人叔姬，其娣也待年于家，今始归娣，归不书，书悯其无终也髙邮孙氏曰：法不当书而书者，春秋变例以见其贤，叔姬为伯姬之娣，纪侯大去其国，纪季以酅入齐，复存纪之，宗社叔姬，又归于酅，以承纪之宗祀，叔姬不以国之盛衰，系其懐不以夫人存亡易其虑，而惟宗社之是依圣人安得不贤之乎？
滕侯卒
程子曰卒不名史阙也
夏城中丘
谷梁氏曰：凡城之志，皆讥也，泰山孙氏曰：城邑宫室髙下大小皆有王制，不可妄作，是故城一邑，新一。廐作一门，筑一囿，时与不时，皆详而录之，然得其时者，其恶小非其时者其恶大，此圣人爱民重兴作，惩僭忒之深防也，谢氏曰：国以政治为本，仁义不足以结民心，法制不足以齐民力，则城虽固，适足为寇盗之资而已，故明君以城保国，闇君以城危国，然则政之不修而城之，是务非保国之道也。书城中丘，而隐公弃内务外，其失见矣，程子曰：为民立君，所以养民也，养民之道，在爱其力，民力足则生养，遂教化行而风俗美，故为政以民力为重也，春秋凡用民力，必书其所兴作，不时害义，固为罪也。虽时且义必书，见劳民为重事也，后之人君知此义，则谨重于用，民力矣，然有用民力之大而不书者，为敎之意深矣，僖公修泮宫，复閟宫，非不用民力也，然而不书二者，兴废，复古之大事，为国之先务，如是而用民力，乃所当用也，人君知此义，则知为政之先，后轻重矣。
齐侯使其弟年来聘
结艾之盟也， 常山，刘氏曰：周礼大行人，凡诸侯之邦交，岁相问也，殷相聘也，世相朝也，先王制礼，所以尽人之情，诸侯之于隣国，壤地相接，茍无礼以相与，则何以讲信？修睦哉！王室不纲，典制大壊无礼义之交，而唯强弱之视，故小国则朝之，聘之大国，则聘而不朝，程子曰：凡不称公子？而称弟者，或责其失，兄弟之义，或罪其以弟之爱而宠任之，过左氏，公羊皆曰：年齐僖公母弟先儒母弟之説盖缘礼文有立嫡子同母弟之説其曰同母弟，盖谓嫡尔，非以同母弟，为加亲也，若以同母为加亲，是不知人理，近于禽道也，天下不明，斯义也久矣，僖公爱年，至其子尚礼秩如嫡，卒致篡弑之祸，书弟见，其以弟之爱而宠任之过也，胡氏曰：兄弟先公之子，不称公子？贬也，书盟书帅师而称兄弟者，罪其有宠，爱之私书，出奔书归，而称兄弟者，责其薄，友恭之义，仁人之于兄弟絶偏系之私，笃友恭之义，人伦正而天理存，其春秋以训天下，与来世之意也。 愚按无知，自以篡弑得诛，圣人安得预？贬其父盖无知之能，弑实起于年之宠爱过制，所谓其所由来者渐矣，圣人察见至微，故书弟以絶人君宠爱之私，杜天下篡弑之渐，所谓防本塞源，罪在僖公，而非预贬年也。
秋公伐邾
宋及郑平，七月庚申，盟于宿，公伐邾，为宋讨也， 高氏曰：书公者，专罪公也，不言帅师者，君行师从，不待言也，程子曰：擅兴甲兵，为人而伐之，非义之甚也！谢氏曰元年，公及邾盟不足取信，隣国可知也。胡氏曰：经之书伐，非主兵者皆有言，可执见伐者，皆有罪可讨也。传曰：欲加之罪，何患无辞！鲁为宋讨，非义甚矣，而称伐邾，所谓欲加之罪者也。
冬天王使凡伯来聘戎伐凡伯于楚丘以归
初，戎朝于周，发币于公卿，凡伯弗宾，冬，王使凡伯来聘，还戎伐之于楚丘以归 ，程子曰：周礼时聘以结诸侯之好，诸侯不修，臣职而聘之，非王体也，谢氏曰：凡伯，天子卿士之有爵者，故书爵夫凡伯为天子之使，而戎举大众伐之，王室之辱也，王臣将命于外，诸侯所当敬也，敬王臣所以尊王室也，戎伐凡伯于楚丘，楚丘盖衞地衞坐视王室，危辱不救，使王臣陷没于戎，春秋以楚丘，谨其地而衞国之罪着矣，以归非执也，凡伯臣服于戎也，称以归罪，凡伯无死，位之忠也；诸侯失国则名，凡伯失位不名者，不与戎人之屈，王臣也，戎往来鲁卫，若践无人之境，岂戎之不可制哉！皆鲁隠召之而已，故潜之会，唐之盟，春秋罪之于前矣，程氏学，曰：春秋有一句而合数，义者类如此，高邮，孙氏曰：天王之聘鲁者八，皆书于经，此圣人之意也，春秋书公如京师者，一而如诸侯者三十七，臣如京师者七，而如诸侯之国者七十二朝事，天子之礼，则数百年间，其行者一，而天王来聘者八，所以见天下无王，而王室衰替也，天子则不事而强大之国，则事之京师，则不如而强大之国，则如之，圣人一志之以明，天子不君，而大国是畏也。
八年春宋公衞侯遇于垂
齐侯将平宋衞有会期宋公，以币请于衞请先相见衞侯许之，故遇于犬丘， 高氏曰：齐侯将平宋衞于郑故宋公请衞先相见，因遇于垂，以谋郑十年，宋人衞人入郑垂之谋也，程氏学，曰：宋忌郑之深，故与衞卒成此好，无诸侯相见之礼，故书曰遇。
三月郑伯使宛来归祊庚寅我入祊
郑伯请释泰山之祀而祀周公，以泰山之祊易许田，三月，郑伯使宛来归祊，不祀泰山，也 髙氏曰六年，公怒，宋使之失辞，郑人由是来输平，然鲁之憾犹未解，今以宋公衞侯遇于垂郑，度其势不可御，于是归祊，以求援于鲁，然郑与鲁境，素不相接，何乃越他国，而归之邑乎？盖郑以厉，宣之亲，世为周之卿士，常从天子巡狩，赐以朝宿之邑，在泰山之侧，其地近于鲁，是时，郑伯以天子不复巡狩，而祊为无用，且欲急得鲁之援，故使宛来归焉，先儒以为易许田，非也，按桓元年，有郑伯以璧假许田之文，则是隐公之世，未尝易矣，且我入祊而不以许田入郑，郑岂但已乎？自入祊之后，继好寻盟，史不絶书入，郜入防悉归于我，终隐之世，无衅可观，则先儒之妄不辨自明，而圣人特书来归之意，断可识也，程子曰：来言易也，入者，义不可而强入之也，谢氏曰：郑不得王命，私以封邑与鲁，鲁不得王命，私受封邑于郑，二国皆在所治也，故郑以邑，畀鲁称归罪，其与之专鲁，得邑于郑，称入罪，其取之逆胡氏曰：用是见郑有无君之心，而谓天王不复巡狩矣，用是见郑有无亲之心，而敢与人以先祖所受之邑矣，陆氏微防曰：参讥之也，郑不当归鲁，不当受宛当谏。
夏六月己亥蔡侯考父卒
胡氏曰：礼曰：诸侯不生名，夫生则不名，死而名之，别于太上示君臣尊卑之等，盖礼之中也，诸侯薨，赴不以名，而仲尼革之必以名，书变周制矣，春秋鲁史圣人修之，而孟子谓之作，以此类也。
辛亥宿男卒
秋七月庚午宋公齐侯卫侯盟于瓦屋
齐人卒平宋衞于郑秋会于温，盟于瓦屋，以释东门之役。冬，齐侯使来告成，三国公使众仲对曰：君释三国之图以鸠其民，君之惠也，寡君闻命矣，敢不承受，君之明德， 谷梁氏曰：诸侯参盟，于是始许氏曰：春秋之初，宋公先齐序爵也，其后乃以国之小大为次，唯主会者为之矣。程子曰：宋为主盟，与郑絶也，胡氏曰：春秋谨参盟，善胥命美，萧鱼之会，以信待人而不疑，盖有志于天下，为公之世，凡此类亦变，周制矣，愚按：是春，垂之会传已云，齐侯将平宋衞至是复云，齐人卒平宋衞于郑以经考之，瓦屋之盟，郑未尝与则传之云云，未可信也，程子云：与郑絶斯为得之。
八月葬蔡宣公
程子曰：速也，诸侯五月而葬，不及期简也，谢氏曰：过时而葬，为不敬，先时而葬，为不懐，非孝也。
九月辛卯公及莒人盟于浮来
公及莒人盟于浮来，以成纪好也。 ，程子曰：隣国之交，讲信修睦可也，安用盟为公屈，已与臣盟，义弗安也，胡氏曰：莒，小国人微者，而公与之盟，故特言及以讥失礼，且明非大夫之罪也，以千乘之君，下与小国之大夫盟，岂称物平施之，谓太卑而可逾，非谦德矣。
螟
冬十有二月无骇卒
无骇卒，羽父请諡与族，公问族于众仲，众仲对曰：天子建徳因生以赐姓，胙之土而命之氏，诸侯以字为諡，因以为族，官有世功，则有官族，邑亦如之，公命以字为展氏 ，胡氏曰：无骇书名，未赐族也，诸侯之子为大夫，则称公子，其孙也，而为大夫，则称公孙，公孙之子，与异姓之臣，未赐族而身为大夫，则称名无骇，挟之类是也。已赐族而使之，世为大夫，则称氏如仲孙，叔孙季孙之类是也。古者置卿必求贤德，不以世官，春秋之初，犹为近古，故无骇与挟皆书名尔，其后官人以世，无不赐之族，或以字，或以諡，或以官，或以邑，而先王之礼亡矣，至于三家专鲁，六卿分晋，诸侯失国出奔者相继，职此由也，观春秋所书而是非之迹，着矣治乱之效，明矣。
九年春天王使南季来聘
谷梁氏曰：南姓也，季字也，谢氏曰：南季天子大夫，故称字，胡氏曰：古者诸侯于天子，比年一小聘，三年一大聘，五年一朝，天子于诸侯，不可以若是恝，故亦有聘问之礼焉。隐公即位九年，于此而史防不书，遣使如周，则是未尝聘也，亦不书，公如京师，则是未尝朝也，一不朝，则贬其爵，再不朝，则削其地，如隐公者，贬爵削地可也，刑则不举，遣使聘焉，其斯以为不正乎经书，公如京师者，一朝于王所者二，卿大夫如京师者五，举鲁一国，则天下诸侯怠慢不臣可知矣。书天王来聘者七，锡命者三，赗葬者四，则问于他邦，及齐晋秦，楚之大国，又可知矣。王之不王，如此征伐，安得不自诸侯，出乎诸侯之不臣，如此政事，安得不自大夫出乎？君臣上下之分易矣，故田和篡齐，籍斯防分晋，其原皆自天王，失威福之柄也，春秋于此，盖有不得已焉尔矣。
三月癸酉大雨震电庚辰大雨雪
公羊氏曰记异也。谷梁氏曰：八日之间，再有大变，阴阳错行，故谨而日之也，胡安定，先生曰：若不书日，则何以知八日之中，大雨震电，又大雨雪也，高氏曰：凡称大者，皆非常之辞，胡氏曰：震电者，阳精之发，雨雪者，阴气之凝，周三月，夏之正月，雷未可以出电，未可以见，而大震电，此阳失节也，雷已出电已见，则雪不当复降而大雨雪，此阴气纵也，夫阴阳运动，有常而无忒，凡失其度人为感之也，今阳失节而阴气纵，公子翚之谗兆矣，钟巫之祸萌矣，春秋灾异，必书，虽不言事，应而事应具存，惟明于天人，相感之际，响应之理，则见圣人所书之意矣。
挟卒
夏城郎
襄陵许氏曰：七年，书城中丘，而后伐邾，九年书城郎，而后伐宋，皆讥公不务崇德修政，以戒萧墙，而念外人之有非干时勤众，恃城守国，亦已末矣。
秋七月
冬公会齐侯于防
宋公不王，郑伯为王左卿士，以王命讨之，伐宋，宋以入郛之役，怨公不告命，公怒絶宋使，秋，郑人以王命来告伐宋，冬，公会齐侯于防，谋伐宋也， ，胡氏曰：周官行人，曰：时会以发四方之禁，此谓非时而合诸侯，以禁止天下之不义也，列国何为有此名，凡书会皆讥也，谓非王事相会聚尔，宋公不王，郑伯以王命讨之，亦谓之非王事，可乎？夫以王命讨宋而听征讨之，禁于王都，虽召陵之举，不是及矣，始则私相会，为谋于防中，则私相盟为师，期于邓终，则乘败人而深为利，以取二邑，归诸已奉王命，讨不庭者，果如是乎？经之书，会伐而不异，其文以此。
十年春王二月公会齐侯郑伯于中丘
公会齐侯郑伯于中丘癸丑盟于邓为师期
夏翚帅师会齐人郑人伐宋
五月，羽父先会齐侯，郑伯伐宋， 高氏曰：此见公于宋始相和好，终为仇讐惟知贪利，不复顾义也，自公元年，及宋人盟于宿，四年，又遇于清，是其和好，非一日矣，今一旦变为仇，讐反以兵加之者，岂徒然哉！始为宋谋，郑既得郑利，今又为郑谋，宋又欲得宋利也，于是使翚先以师会二国伐之，齐侯，郑伯皆贬称人者，齐渝瓦屋之盟，郑乃造兵之首，是以春秋恶之，胡氏曰：翚始而会宋以伐郑，固请而行，今而会郑以伐宋，先期而往，不待钟巫之变，知其有无君之心矣。
六月壬戌公败宋师于菅辛未取郜辛巳取防
六月戊申，公会齐侯，郑伯于老桃，壬戌，公败宋师于菅，庚午，郑师入郜，辛未，归于我，庚辰，郑师入防，辛巳，归于我 ，高氏曰：翚已帅师，会二国伐宋矣，此又书公者，所以着公弃好党恶，吞夺其利，尽渝宋盟也，程子曰：不言战而言败，败者为主，彼与战，而此败之也，胡氏曰：内大恶其辞婉，小恶直书而不隐，夫诸侯分邑，非其有而取之者盗也，曷不隐乎？于取之中犹有重焉者，若成公取鄟，襄公取邿，昭公取鄫，皆覆人之邦而絶其祀亦书曰：取所谓犹有重焉者，此故取郜取防直书而不隐也，陈氏曰：春秋严义利之辨，茍以利书，吾取而已，是故郜防书取讥，不在郑也。
秋，宋人衞人入郑宋人，蔡人衞人伐戴郑伯伐取之，七月庚寅，郑师入郊，犹在郊，宋人衞人入郑蔡人，从之，伐戴，八月壬戌，郑伯围戴，癸亥，克之，取三师焉，宋衞既入郑而以伐戴，召蔡人，蔡人怒，故不和而败，九月，郑伯入宋，十一年冬十月，郑伯以虢师伐宋，大败宋师，以报其入，郑也， 高氏曰：此宋又连衞以报郑郑，幸菅之败而不备，故师还，未及郊，而宋衞已乘其虚而入之矣，程子曰：宋人衞人入郑蔡人，从之，伐戴，郑伯围戴克之，取三师焉，戴郑所与也，故三国伐之，郑戴合攻尽，取三国之众，其残民也甚矣，又曰：郑劳民，以务外而不知守其国，故二国人之谢氏曰：春秋书郑伯，郑人会伐于前书，宋人衞人入郑于后，而庄公不知安固国本，其失久矣。
冬十月壬午齐人郑人入郕
蔡人衞人郕人不会王命，冬，齐人，郑人入郕，讨违王命也。 ，程子曰：春秋不见其为王讨也，王臣不行，王师不出，矫假以逞私忿耳。
十有一年春滕侯薛侯来朝
滕侯，薛侯来朝，争长，薛侯曰：我先封，滕侯曰：我周之卜正也，薛庻姓也，我不可以后之，公使羽父请于薛侯曰：君与滕君辱在寡人，周谚有之曰：山有木，工则度之；宾有礼，主则择之，周之宗盟，异姓为后，寡人若朝于薛，不敢与诸任齿，君若辱贶寡人，则愿以滕君为请，薛侯许之，乃长滕侯 ，胡氏曰：诸侯朝于天子，礼乎！孔子曰：邦君为两君之好，有反坫，周礼行人，凡诸侯之邦，交殷相聘，而世相朝也，夫谓之殷，则得中而不过，谓之世，则终诸侯之世，而一相朝，其为礼亦节矣，周衰，典制大壊诸侯放恣，无礼义之交，惟强弱之视，以鲁事观焉，或来朝而不报其礼，或屡往而不纳以归，无合于中，聘世朝之制矣，且列国如天子述所职者，盖阙如也。而自相朝聘，可乎？凡大国来聘，小国来朝，一切书之而不削，皆以示讥滕，薛二君，不特言者，又讥旅见也，非天子不旅见诸侯，偃然受之而不辞，亦以见隐公之志荒矣，泰山，孙氏曰：凡书朝者，皆恶之也髙邮孙氏曰：外之朝天子者，不见于经内之朝，天子者二而已，又在于王所，而不在于京师，其如京师者一而已，又因会伐秦而遂行，由此观之，当时朝事之礼，一施乎强国，天子名存而已，圣人因其实而书之，以罪之也，家氏曰：周家盛时，诸侯有岁，相问殷相聘，世相朝之礼曰相云者，亦往复之义，非若诸侯而朝天子，相率而旅朝也，至于衰世，诸侯大国，未尝朝王，而小国以相率而朝大国，大国倨受其朝而不以为僭，如滕薛之朝，鲁则僭用天子之朝礼，而非相朝之谓也。
夏公会郑伯于时来
谋伐许也
秋七月壬午公及齐侯郑伯入许
公会齐侯，郑伯伐许，遂入许，许庄公奔衞齐侯以许让公，公曰：君谓许不共，故从君讨之，许既伏其罪矣，虽君有命，寡人弗敢与闻，乃与郑人郑伯使许大夫百里奉许叔以居许东偏，曰：天祸许国，鬼神实不逞于许君，而假手于我寡人，寡人惟是一二父兄不能共亿，其敢以许自为功乎？寡人有弟，不能和恊，而使糊其口于四方，其况能久有许乎？吾子其奉许叔以抚柔此民也，吾将使获也佐吾子，若寡人得没于地，天其以礼悔祸于许，无宁兹许公复奉其社稷，惟我郑国之有请谒焉，如旧婚媾，其能降以相从也，无滋他族，实偪处此，以与我郑国争此土也，吾子孙其覆亡之不暇，而况能禋祀许乎？寡人之使吾子处此，不唯许国之为，亦聊以固吾圉也，乃使公孙获处许西偏，曰：凡而器用财贿，无寘于许，我死，乃亟去之，吾先君新邑于此，王室而既卑矣，周之子孙日失其序，夫许，大岳之也，天而既厌周德矣，吾其能与许争乎？程子曰：书及内为主也，非内为主，则先书会伐后。
书入也，家氏曰：是役也，郑为谋主，则许复为郑所有，春秋书公，会公及责公深矣，使时来之，会公力拒其请，郑必不敢独行，齐亦必不为郑出师，惟公勇往而后齐，郑连兵以前，许不能国矣，胡氏曰：隐公即位，十有一年，天王遣使来聘者再，而未尝朝于京师，罪一也；平王崩，不奔防会葬，至使武氏子来求赙，罪二也；礼乐征伐自天子出，而擅兴兵甲为宋而伐邾，为郑而伐宋，罪三也。山川土田，各有封守，上受之，天王下传之，先祖而取郜，及防入祊，罪四也；今又入人之国而逐其君，罪五也。凡此五不韪者，人臣之大恶，隐公兼有之，然则不善之殃，岂特始于惠成于桓而隐之，积亦不可得而揜矣，使隐公者为国以礼，而自彊于为善，岂有钟巫之难乎？是故春秋所载，以人事言，则是非善恶之迹，设施于前而成败，吉凶之效，见于后，以天道言，则感应之理明矣，不可不察也。临江刘氏曰：公之不得其终，以德薄而多功，虑浅而数得意也，备其四境，祸反在内，可不哀与！
冬十有一月壬辰公薨
羽父请杀桓公将以求太宰，公曰：为其少故也。吾将授之矣，使营莵裘，吾将老焉，羽父惧，反谮公于桓公，而请杀之，公之为公子也，与郑人战于狐壤，止焉，郑人囚诸尹氏赂尹氏而祷于其主钟巫，遂与尹氏归而立其主，十一月，公祭钟巫，齐于社圃，馆于寪氏，壬辰，羽父使贼弑公于寪氏，立桓公而讨寪氏有死者，谷梁氏曰：公薨不地，故也。隐之不忍地也，公羊氏曰：君弑贼不讨，不书葬，以为无臣子也，程子曰：人君终于路寝，见卿大夫，而终乃正终也，薨于燕寝，不正终也。薨，不书地弑也，高邮，孙氏曰：弑君不地，不忍言也。春秋之法外弑言，弑内弑不地，所以辨内外远凶变，养忠孝也，胡氏曰：致隐让国，立不以正，惠公之罪也，致桓弑君，几不早断，隐公之失也，既有谗人，交乱其闲，忧虞之象，着矣而曰使营莵裘，吾将老焉，是犹豫畱时辨之，弗早辨也，其及也！宜隐公见弑，鲁史旧文，必以实书，其曰公薨，仲尼亲笔也，古者史官以直为职，而不讳国恶，仲尼笔削旧史，断自圣心于鲁君见弑，削而不书者，盖国史一官之守，春秋万世之法，其用固不同矣。不书弑，示臣子于君父有隐，避其恶之礼，不书地，示臣子于君父有不没，其实之忠，不书葬，示臣子于君父有讨贼，复讐之义，非圣人莫能修之，谓此类也。夫贼不讨讐不复而不书葬，则服不除，寝苫枕戈，无时而终事也，以此法讨罪至严矣，故曰：春秋成而乱臣贼子惧。
春秋阙疑卷二
钦定四库全书
春秋阙疑卷三      元 郑玉 撰桓公
公名轨惠公之子，隐公之弟，史记世家名允桓王，九年即位，諡法辟土服，远曰桓。
元年春王正月
谷梁氏曰：桓无王，其曰王，何也？谨始也。桓弟弑兄，臣弑君，天子不能定，诸侯不能救，百姓不能去，以为无王之道，遂可以至焉尔，元年，有王所以治桓也，程子曰：桓弑君而立不天，无王之极也，而书春王正月，以天道王法正其罪也髙邮孙氏曰元年书，王者以为弑君之贼将而必诛，已弑君矣，其能免于诛乎？元年书王所以诛桓也，二年，书王必以为王室微弱，弑君之贼，力不能，即时诛之，二年而后诛之，亦已晚矣！然亦足以为王诛也，十年书王者，敎政之出，不可以一日无之，十年无王，则王道将絶于天下也，十八年，有王者，桓公之终也，弑君之贼，无可赦之理，不见诛于一时，当见诛于岁月，不见诛于其生，当见诛于将死，不见诛于终身，当见诛于万世， 愚按，桓公不书王，而宣公书王者，桓公弑君而自立，宣公为弑君者，所立事固不同也。胡氏曰：古者诸侯不再娶，于礼无二嫡，惠公元妃既卒，继室以声子，则是摄行内主之事，矢仲子，安得为夫人，母非夫人，则桓乃隐之庶弟，安得为嫡子，谓当立乎桓，不当立国，乃隐公之国，其欲授桓，乃实让之，非摄也，然则公羊所谓桓幼而贵隐，长而卑子以母贵之説非与此狥，惠公失礼而为之辞，非春秋法也，仲子有宠，惠公欲以为夫人，母爱者子抱，惠公欲以桓为嫡嗣，礼之所不得为也，惠公纵其邪心而为之，隐公探其邪志而成之，公羊又肆为邪説而传之汉朝，又引为邪议而用之，夫妇之大伦乱矣，春秋明着桓罪以示王，法正人伦，存天理训，后世不可以邪？汨之也。
公即位
胡氏曰：即位者告庙，临羣臣也，国君嗣位，定于初丧，必逾年而后改元，书即位者，縁始终之义，一年不二君縁民臣之心，不可旷年无君，按书载舜，禹受终，传位之事，在舜则曰：月正元日，格于文祖，在禹则曰：正月朔旦，受命于神宗，率百官若帝之初，夫于文祖，神宗则告庙也，率百官若帝之初，则临羣臣也，自古通丧三年，其以凶服则不可入宗庙，其以吉服则斩焉，在衰绖之中，不可既成，而又易之也，君薨，百官总已以听于冡宰，三年则告庙临，羣臣固有摄行之事矣，按啇书称太甲元祀，伊尹祠于先王，则摄而告庙之证也。百官总已以听冡宰，则摄而临羣臣之证也，至三祀十有二月，伊尹以冕服奉嗣主，则免丧，从吉之证也，朱子曰：胡文定説春秋公即位，终是不通，且逾年即位，凶服如何入庙，文定却説是冡宰摄行他事，可摄即位，岂可摄想？古时此等大事，必有权宜，如借吉之例 ，愚按：所谓即位者，天子则就天子之位，诸侯则就诸侯之位，岂可使人摄也，且古者人子于父，人臣于君，皆服斩衰三年，若谓其君斩焉，在衰绖之中，不可以去服从吉，告庙临羣臣，其臣独可以去服从吉，行之乎？盖此事本是凶礼，嗣子定位于柩前，未正君臣之分，故因逾年改元年，以凶服临羣臣，臣以凶服朝其君，以正君臣之分，岂有去服从吉之理，至于告庙，亦只是凶服，此是告而非祭也，盖祭是吉礼，此告自是凶礼，且如仪礼奉柩朝于祖，非以凶服入朝乎？施之于朝，祖既可施之于告庙，独不可乎？所谓凶服，不可入庙者，国家祭祀，臣有私丧，则不可与祭尔，非谓此等也，按书伊训，惟元祀十有二月乙丑，伊尹祠于先王，奉嗣王祗见厥祖，侯甸羣后咸在，则太甲亲告庙，临羣臣矣，非伊尹摄行之也，百官总已以听，冡宰谓庻政之听于冡宰者尔，传者曲谓伊尹奉太甲以即位改元之事，祗见厥祖，则摄而告庙也，侯甸羣后咸在，百官总已之职，以听冡宰，则摄而临羣臣也，遂失经意，然今礼文残阙，无从考证，不敢妄以臆説着为定论，姑记所见，以俟知者，又按：凡人君嗣世改元，行即位之礼，则书即位，不行即位之礼，则不书即位，皆因其实而已，然或行或不行，又各有义隐公，称摄让国，故不行，即位之礼，以明其心，桓公弑君自立，故特行即位之礼，以掩其恶，庄公闵公，僖公则立于君弑，国乱之时，不暇行即位之礼也。
三月公会郑伯于垂郑伯以璧假许田
公即位，脩好于郑，郑人请复祀周公，卒易祊田，公许之，三月，郑伯以璧假许田，为周公祊故也 髙氏曰会者，外为主甚矣，郑伯之无道也，知公之篡逆，不自安，特为好会，将以求赂焉，度鲁亟于会，诸侯必从，所欲故也。夫弑君之贼，人得而讨之，况郑伯与隐公同盟和好，固非一日，今见其罪，不能讨，反有所邀求，欲以定其位，是诚何心哉？先言防于垂继言假许田，见郑伯，贪利妄义之甚也！夫璧者，饥不可食，寒不可衣，非若土地人民之重，而鲁亦何用璧为哉？特以桓既弑立，惧诸侯之讨也，郑伯得其情，姑以璧借口而实欲得许田耳，圣人若书鲁以许田，赂郑则无以显郑伯之罪，故书郑伯以璧假许田，而鲁之罪自见矣，此春秋微阐显，幽之道也，先儒谓郑伯以祊易许田，若果尔，则祊初入鲁，许田，即当入郑，又安得数年不报，必待郑伯，更以璧假之，然后与邪先儒但见郑先归鲁祊，今来假许田，遂以为相易，殊不知郑始结鲁以拒敌，故归祊以市鲁，鲁今篡君以求援，故赂田以偿，郑其地，虽若相易，而其事不相渉也。 ，谢氏曰：君薨，百官总已以听于冡宰，三年，孝子疾痛在心思虑，未能接事也，隐即位，三月而盟于蔑桓，即位三月而会于垂，春秋诸侯无三年之丧可知也，春秋于即位，三月书盟，书会而恶自见矣，杨龟山曰：宋督弑其君而公成乱，取郜大鼎以归，公弑隐，而郑伯会于垂，以璧假许田，则鲁之乱，郑伯成之也，不书，为内讳也。夫郑伯之假田，与公之取鼎，其求赂一也，而书之异辞，内外之分然也。
夏四月丁未公及郑伯盟于越
结祊成也。盟曰：渝盟无享国，冬，郑伯拜盟 ，胡氏曰：垂之会，郑为主也，故称会越之盟，鲁志也，故称及郑人欲得许田以自广，是以为垂之会，桓公欲结郑好以自安，是以为越之盟，程子曰：桓公欲纳郑好以自安，故既与许田，又为盟也，弑君之人，凡民罔不怼，而郑与之盟，以定之，其罪大矣，家氏曰：三月会于垂，可以盟矣，而未之盟，归未一月，乃为此盟，春秋继假田而书及盟讥赂之，以田求为此盟也，鲁桓割地与人，以逭篡逆之讨，郑庄受地与盟，而庇其篡弑之罪，春秋比书其事，不加贬斥，而义自见矣。
秋大水
公羊氏曰灾也，家氏曰书，大者变常之辞，伤民害物而后书，程子曰：君德修则和气应，而雨旸若桓，行逆德而致阴沴，乃其宜也。胡安定，先生曰：圣王在上五事，修而彛伦序，则休征应之，圣王不作五事，废而彜伦斁，则咎征应之大水者常雨也，伤禾稼，坏庐舎故曰大水。胡氏曰：天非为尧有洪水之灾，至禹而后水，由地中行尔，后世有人为不善，感动天变，召水溢之灾者，必引尧为解，误矣。
冬十月
二年春，王正月戊申，宋督弑其君与夷及其大夫孔父元年，宋华父督见孔父之妻于路，目逆而送之，曰：美而艳，至是，宋督攻孔氏，杀孔父而取其妻，公怒，督惧，遂弑殇公， 家氏曰：传谓督慕孔妻之美，而杀其夫，公怒，督惧，因是弑君，杜氏从而为之説曰孔父内，不能正其家，外取怨于百姓，祸及其君，是以春秋名之，此以书名书字为拘而强，求其説虽排防死节而不顾，失之远矣，公羊氏曰及者何？累也？弑君多矣，舎此无累者乎？曰：有；仇牧，荀息皆累也。有则何以书？贤也，何贤乎孔父，孔父可谓义形于色矣，其义形于色，奈何督将弑殇公，孔父生而存，则殇公不可得而弑也，孔父可谓义形于色矣，程子曰：人臣死君难，书及以着其节，父名也，穪大夫不失其官也，临江刘氏曰：春秋贤者不名，孔父者所贤也，则其名之何？父前子名，君前臣名，薛氏曰：相国而不能弭乱，至于君弑身死，虽贤乎孔父，犹非辅相之道也髙邮孙氏曰：易大过上六曰，过渉灭顶，凶，无咎，象曰：过渉之凶，不可咎也。盖死者人之所难，一奋其身死而不避，而好事者，以其事之不成而咎之多矣，圣人于易特设其象而觧之曰：不可咎也。所以勉进忠义之士，有为于不可为之时，必救于无可救之际，以冀幸于万一也，胡氏曰：华督欲弑君，而惮孔父，刘安欲叛汉，而惮汲黯，曹操欲禅位而惮孔融，此数君子者，义形于色，皆足以衞宗社而忤邪心，奸臣之所以惮也，不有君子，其能国乎？春秋贤孔父示后世，人主崇奬节义之臣，乃天下之大闲，有国之急务也。
滕子来朝
愚按：滕本侯爵，在隐公时书卒，书朝皆穪侯矣，今乃降而书子，终春秋之世，不复穪侯，杜氏，范氏谓为时王所黜，是时，王室微弱，安能黜诸侯也，赵氏谓居丧穪子，滕之嗣君，岂终春秋之世，皆居丧乎？胡氏谓：以其首朝鲁桓，当时诸侯党恶者多矣，何独于滕而贬其爵乎？程子谓：以其服于楚，当时诸侯服属楚者多矣，未闻贬其爵也，胡安定先生谓或以侯礼来朝，沙随程氏谓：以侯礼见，则所供者多，故自降以子礼见，夫五等之爵，天子所封，诸侯所受，各有定分，纵使当时紊乱，春秋于名分至严，夫子安得不正乎大，东莱吕氏曰：春秋以后，杞或穪侯或穪伯，或穪子滕，或穪侯或穪子薛或穪侯或穪伯，皆不可得而详考，殆后之录，春秋者，文误也。大国显也，故不误，小国微也，故误，然亦不应误者，如是之多也？今姑阙之。
三月公会齐侯陈侯郑伯于稷以成宋乱
会于稷，以成宋乱，为赂，故立华氏也，宋殇公立，十年十一战，民不堪命，孔父嘉为司马，督为太宰，故因民之不堪命，先宣言曰：司马则然，已杀孔父，而弑殇公，召庄公于郑而立之，以亲郑，以郜大鼎赂公，齐，陈、郑、皆有赂，故遂相宋公 ，谷梁氏曰：以者，内为志焉尔。公为志乎？成是乱也，高氏曰：桓弑君而立方，惧诸侯之讨也，乃因宋督弑君，特会诸侯，以成其乱，春秋深嫉之，故以宋乱之成，归罪于公，公若会诸侯以讨宋，宋乱不成矣！惟公以乱助乱，是以成也；家氏曰：宋乱已成，而春秋书会于稷，以成宋乱者，何哉？盖督虽弑君，而冯之位未定也，今三国为此，会将以谋宋而徼利，而冯之位，于是始定督之罪，始得无讨，故成宋乱者，三国也，所以使三国之成此乱者，鲁也，陈氏曰：会未有言其所为者，其曰成宋乱，弑君之祸，接迹于天下，于是焉始也。向也合五国之君，大夫以定州吁，而州吁讫于讨，今也合四国之君以立华督，督遂相宋，庄弑君之祸，接迹于天下，四君为之也，春秋之褒贬，至于变文严矣，向也五国之君，大夫书之，复书之，终春秋仅再见焉，以变文为犹未也，而直书其所为，舍此无复见者矣。胡氏曰：邾定公时，盖有弑其父者，而定公瞿然失席，曰：是寡人之罪也，尝学断斯狱矣，臣弑君，凡在官者，杀无赦，子弑父，凡在宫者，杀无赦，杀其人坏其室，洿其宫而潴焉，盖君逾月而后举爵，华督弑君之贼，凡民罔不憝也，而桓与诸侯会而受赂，以立华氏，使相宋公甚矣，故特书其所为，夫臣为君隐，子为父隐，礼也，其目言之何？桓恶极矣，臣子欲尽隐之而不可以欺后世，其曰成宋，乱而不书，立华氏为有隐乎尔，此与澶渊，各书其事者，桓弑隐，华督弑殇，般弑景，皆天下大恶，圣人所为惧，春秋所以作也；一则受宋赂，而立华氏，一则谋宋灾，而不能讨，故特书其事，所以示贬也，然澶渊之会，欲谋宋灾，而不讨弑君之贼，虽书曰，宋灾故，而未能表其诛责之意也。必深讳鲁卿，而重贬诸国之大夫，然后足以啓问者，见是非也，稷之会，前有宋督弑君，后有取宋鼎之事，书曰成宋乱，其责已明，不必讳，公与贬诸侯爵，次然后见其罪也，华督有不赦之罪，鲁郑齐，陈同会于稷，以成其乱，受赂而归，咸自以为利也，不知百官象之，齐大不利焉，未几，陈有五父之乱，齐有无知之乱，郑有祭仲子突亹仪之乱，鲁有叔牙，庆父般闵之乱，数十年间，四国舛逆，几至丧亡，则以昧于履霜，坚氷之戒，不能辨之于早也。
夏四月取郜大鼎于宋戊申纳于太庙
取郜大鼎于宋，纳于太庙，臧哀伯谏曰：君人者将昭德塞违，以临照百官，犹惧或失之，故昭令德以示子孙，是以清庙茅屋，大路越席，大羮不致，粢食不凿，昭其俭也。衮冕黻，珽，带，裳，幅：舄，衡；紞，纮，綖，昭其度也。藻，率，鞞、鞛，鞶，厉，游，缨，昭其数也；火，龙，黼、黻，昭其文也，五色比象，昭其物也，钖；鸾，和；铃，昭其声也。三辰旂旗，昭其明也，夫德，俭而有度，登降有数，文物以纪之，声明以发之，以临照百官，百官于是乎戒惧而不敢易纪律，今灭德立违，而寘其赂器于太庙，以明示百官，百官象之，其又何诛焉？国家之败，由官邪也，官之失德，宠赂章也，郜鼎在庙，章孰甚焉？武王克商，迁九鼎于雒邑，义士犹或非之，而况将昭违乱之赂器于太庙，其若之何？公不听？ 谷梁氏曰：桓内弑其君，外成人之乱，受赂而退，以事其祖，非礼也，郜鼎者，郜之所为也？曰：宋取之宋也，家氏曰：庙者祖宗神灵之所宅，周公，鲁公之典章，法制于是乎在，郜之鼎，宋之赂，胡为乎至哉？髙氏曰：公不知纳鼎之为恶，又欲夸于神明，置其器于周公之庙，夫宋督赂四国以免诛，而以郜鼎归，公不曰宋使来归，而曰取于宋以见公，乃自以为功而取之，专罪公也，胡氏曰：取者得非其有之称，纳者不受而强致之，谓弑逆之贼，不能致讨，而受其赂器，置于太庙，以明示百官，是敎之习为灭徳乱纪之行也，公子牙庆父，仲遂意如之，恶又何诛焉？圣人为此惧而作春秋，故直载其事，垂训后世，使知宠赂之行，保邪废正，能败人之国家也，亦或知戒矣。
秋七月侯来朝
侯来朝，不敬，侯归，乃谋伐之 ，胡氏曰：公谷程氏皆以为纪，桓弟弑兄，臣弑君，天下之大恶，纪侯来朝，何独无贬乎？当是时，齐欲灭纪，纪侯求鲁为之援，非为桓立而朝之也，张氏曰：左氏谓侯来朝，不敬，侯归，乃谋伐之，未知孰是。
蔡侯郑伯会于邓
始惧楚也。 ，胡氏曰：其地以国邓亦与焉，楚自西周已为中国患，宣王盖甞，命将南征矣，及周东迁，僭号称王，凭陵江汉，此三国者与之为隣，是以惧也，后卒灭邓，虏蔡侯，而郑以王室懿亲，为之服役，终春秋之世，圣人盖伤之也。夫天下莫大于礼，莫强于信义，循天理，惇信义以自守其国，荆楚虽大，何畏焉？不知本此地丑德齐，莫能相尚，则以地之大小力之强弱，分胜负矣，观诸侯会盟离合之迹，而天下盛衰之由可考也，观春秋进退予夺，抑扬之防，则知安中国，御外患之道也。
九月入
讨不敬也， 程氏曰：将卑师少则称人，内则止，曰：入某伐某，大东莱吕氏曰：入微者，何以书？天子在上，诸侯擅相攻伐，入人之国，罪之大者，圣人以为无王，春秋所由作也。
公及戎盟于唐
修旧好也
冬公至自唐
胡氏曰：凡为人子者，出必告，反必面，事亡如事存，故君行必告庙反，必奠而后入，礼也，谢氏曰：春秋诸侯出入无时，会盟征伐，继踵不息，至而不复告庙者众矣，春秋因其告庙，则书其不告则不书，以示不敬也，诸侯宗庙社稷之主也，政治不以时修，祭祀不以时举，臣民不以时省，则国事隳矣，故鲁侯之出，春秋谨其至而书之所以为之戒也。凡书至八十二，观其所至，时月而诸侯委社稷，人民槃乐自纵，久废于外，其失见矣，左氏曰：特相会徃来称地自参以上，则徃称地来称会 ，愚按：或以前事，至或以后事，至或不以本事至则各因其告辞，若夫文公以前书至者少，文公以后书至者，多其殆，因世有远近，故史有详畧也欤。
三年春正月
胡氏曰：桓公弑君而立，至于今三年，而诸侯之丧事毕矣，是入见受命，天子之时也，而王朝之司马不施残执之刑，隣国之大夫，不闻有沐浴之，请鲁之臣子，义不戴天，反面事讐曾莫之耻，使乱臣贼子，肆其凶逆，无所忌惮，人之大伦灭矣，故自是而后不书，王者见桓公之无王，与天王之失政，而不王也。
公会齐侯于嬴
成婚于齐也 髙邮孙氏曰：婚礼有六，惟逆女自行，余皆父兄之命，以遣使者，所以养亷远耻，示万世之嗣，不可轻也。今桓公与齐谋婚，而不由介，绍之命，媒妁之言，身至齐境，以与齐谋，已之婚，丑恶见矣。
齐侯衞侯胥命于蒲
不盟也， 谷梁氏曰：胥之为言犹相也，相命而信谕，谨言而退，以是为近古也，程子曰：二国为会，约言相命而不为盟诅，近于理也，故善之高邮，孙氏曰：当是之，时齐衞二国期命于蒲，约言而信，谕不盟而好成，终二君之身未尝渝，言而侵伐，是由胥命之言，而二国和好，十数年之间也，夫子安得不少进之，以见屡盟，数会而侵伐，随之者之罪乎？胡氏曰：古者不盟，结言而退，人爱其情，私相疑贰，以成倾危之俗，其所由来渐矣，有能相命而信谕，岂不独为近正乎？故特起胥命之文，于此有取焉，谢氏曰：命王之事也；二国胥命，非正也。虽然，圣王不作，诸侯小大猜疑盟约，并起公正之道衰，而信义不复见矣。方是时，二国以书相命，而不以歃血为盟，有贵信之心焉，可谓近正矣，春秋书其胥命，然命必有主之者，谓之胥命，不与诸侯得专也。
六月公会侯于郕
求成也 髙邮孙氏曰：去年之秋，鲁甞入于此，恐惧而求成于公，故为郕之会也。程子曰：桓公簒立无歳，不与诸侯盟会，结外援，以自固也，许氏曰：姻大国服，小国着得意也。天下无王，而后人得意如此。
秋七月壬辰朔日有食之既
谷梁氏曰：既者尽也，有继之辞也，程子曰：食尽，为异大也。杨，龟山曰：日月之变，有常数焉，此巧歴所能穷也，而春秋书以为异者，盖先王克谨天戒，因以正严厥事，则日月有变，岂徒然哉！必有以也，故书曰：有食之，而其辞若有食之者，盖所以归咎于人事而不以常数为不足畏也髙邮孙氏曰：言尽则无复生之理，言既则见，既而复生也，方曰之食，但见其食之尽，安知其既而复生，然圣人以复生之意，书之者，此其深意也，圣人之为道，惟阳之胜则君父常尊，而臣子常卑君子常强，而小人常弱，至于阴盛而胜阳，圣人所不与也，阴虽盛，必为之戒，阳虽衰，必为之助，奈何天下之为阳，常至于衰而为阴所胜，天下之为阴，常至于盛以淩阳，凡为阴之类者，亦何足道焉？所为阳者有罪，尔高氏曰：经书日食，三十六而食之，既者二，此年与宣八年是也。天变之甚，独于二公见，孰谓无天道乎？家氏曰：常闻长老言，日食既京师，不之见，以为君德，时政之所感至，乙亥，丁丑，二歳亲见食之既，先是，太史定为食五六分，已而食之，昼晦星见，及有自四方远外来者，乃云食及五六分，不旣不晦，然后知天文示异，巧歴有不能知者。
公子翚如齐逆女
谷梁氏曰逆女，亲者也，使大夫，非正也，高邮，孙氏曰：公子翚在隐公，时甞再见经而无氏盖隐自称摄不命大夫，桓公弑君，自立而翚，为谋主，即位未几，遂加爵命，故曰，公子翚也，谢氏曰：翚卒不书絶之也，奸臣以大恶，行乎乱世，而刑戮不及其身者，春秋以法诛之，所以着其罪于天下也。
九月齐侯送姜氏于讙
谷梁氏曰礼送女，父不下堂，母不出祭门，诸母兄弟不出阙门，送女逾境，非礼也髙邮孙氏曰：女以嫁为归义当适外者也，以义割恩而已，故男子生则主其祭祀，以传于世，女子则一适于外，终身不反，男子而去，父母则为不孝女子而大，归其家则为至恶，故闺门之内，以义割恩，男女之事，正夫妇之道成，齐侯以诸侯之尊，不能割爱以从义，而眷眷于男女之情，越礼犯义，送女出境，至于鲁地，失礼甚矣，高氏曰：礼，诸侯之娶女入境，则称夫人，讙我地也，而姜氏不称夫人者，以齐侯身送之，有父之亲，未可系而称夫人也。
公会齐侯于讙
程子曰：齐侯出疆送女，公往会之，皆非义也；胡氏曰：古者婚礼必亲迎，则授受明后世亲迎之礼，废于是有父母兄弟，越境而送其女者，以公子翚往，逆则既轻矣，为齐侯来，乃逆而会之于讙，是公之行，其重在齐侯而不在姜氏，岂礼也哉？高氏曰：讙之会，实受姜氏于齐以归，而但以会讙为文者以为万世之嗣，已则轻之，而公子逆之，齐侯之强，已则畏之而亲之，会是公之行其所重，在齐侯而不在姜氏也，若齐侯不送，则公亦不至于讙，故书，公会齐侯于讙，以罪之也。
夫人姜氏至自齐
程子曰：告于庙也。谷梁氏曰：不言翚之以来，公亲受之于齐也，泰山孙氏曰：此齐侯送姜氏，公受之于讙也，公受姜氏于讙，不与公受姜氏于讙也，故曰：夫人姜氏至自齐，以正其义，薛氏曰：书至，不与公俱至也，桓公夫妇之道，终始乎不正矣，胡氏曰：不能防闲，于是乎在，敝笱之刺兆矣，礼者，所以别嫌明微，制治于未乱，不可不谨也，高氏曰：春秋之时，婚姻失道，鲜有贤女，辅佐君子，故文姜乱鲁骊姬惑，晋南子倾衞夏姬防陈，上下化之，滔滔皆是，故自隐而下，内女夫人之迹，圣人谨而书之，以惩以戒，为万世法。
冬齐侯使其弟年来聘
致夫人也
有年
谷梁氏曰：五谷皆熟，为有年，程子曰：书有年，记异也。人事顺于下，则天气和于上，桓弑君而立逆天理，乱人伦，天地之气为之缪戾，水旱凶灾，乃其宜也。今乃有年，故书其异，宣公为弑君者，所立其恶，有间，故大有年则书之，谢氏曰：桓之世，书有年，宣之世书大有年，志异也，志幸也，行之恶莫大于桓宣，桓而有年，宣而大有年，异之大者也，国以民为本，民以食为命，桓而有年，宣而大有年，幸之大者也，高邮，孙氏曰：春秋二百四十二年之久，而书有年，大有年者二处而已，其一桓公，其一宣公，桓宣大恶，行何道而有年乎？书者不宜也，胡氏曰：旧史灾异，与庆祥并记，故有年大有年，得见于经，然十二公多歴年所亦有，务农重谷，闵雨而书雨者，岂无丰年而独不见于经，是仲尼于他公，皆削之矣，独桓宣存而不削者，縁此二公获罪于天，宜得水旱，凶灾之谴，今乃有年，则是反常也，故以为异。特存尔，然则天道亦僭乎？桓宣享国十有八年，独此年书有年，他年之歉可知也，而天理不差，信矣，此一事也，在不修春秋，则为庆祥，君子修之，则为变异，是圣人因鲁史旧文，立兴王之新法也，故史文如画笔经文，如化工甞，以是观非，圣人莫能修之，审矣。
四年春正月公狩于郎
公羊氏曰：常事不书，此何以书？讥远也，诸侯曷为必田狩，一曰干豆，二曰賔客，三曰君之庖，程子曰：公出动众，皆当书于郎远也，何氏？曰：禽兽多则伤五谷，因习兵事，又不空设，故因以捕禽兽，所以共承宗庙，示不忘武备，又因以为田除害，啖氏曰：搜狩合礼者，常事不书，非时及越礼而为之，则书以示讥也。赵氏曰：四时之田，其事各殊，其名亦异，春以阅武择材，故以搜为称，夏以为苗除害，故以苗为名，秋则顺天时，以杀物，故以狝为义，冬则守禽兽以习战，故以狩为目，以谓微事不谨，则大事不立，故每慎于微，而后王德全矣，胡氏曰：戎祀国之大事，狩所以讲大事，用民以训军旅，所以示之，武而威，天下取物，以祭宗庙，所以示之，孝而顺天下，故中春教振旅，遂以搜中夏，敎茇舍，遂以苗中秋教治兵，遂以狝中冬敎大阅，遂以狩，然不时则伤农，不地则害物，可不谨乎？
夏天王使宰渠伯纠来聘
胡氏曰：宰冡宰也，渠氏伯爵，纠其名也，纠位六卿之长降，从中士之例，而书名贬也，于纠何贬乎？在周制，大司马九伐之法，诸侯而有贼，杀其亲则正之，放弑其君则残之，桓公之行，当此二者，舍曰不讨，而又聘焉，失天职矣，操刑赏之柄，以驭下者，王也，论刑赏之法，以诏王者，宰也，乃为乱首，承命以聘，弑君之贼乎？故特贬而书名，以见宰之非宰也，程子曰：桓公弑其君而立天子，不能治天下，莫能讨，而使其宰以聘之，示加尊宠，天理灭矣，人道亡矣，书天王言，当奉天矣，而其所为如此，名纠言，尊卑贵贱之义亡矣，人理既灭，天运乖矣，阴阳失序，歳功不能成矣，故不具四时，尹氏曰：天道不成，不记于元年，而记于此，因天王使宰渠伯纠来聘，记之尤有深意。
五年春正月甲戌己丑陈侯鲍卒
陈侯鲍卒，于是陈乱，文公子佗杀太子免而代之，程子曰：五年春正月甲戌，下文缺高邮，孙氏曰：传于此经之下记陈乱，文公子佗杀太子免而代之，明年之秋，经书蔡人杀陈佗，赵氏以为甲戌之下，当记其事而简编脱之，按春秋之经，自相照验，未有始卒不相会者，若明年，但书杀陈佗，而今年不载，陈乱之迹，则陈佗者，何人杀之？又以何罪？本此而推，故甲戌之下，载陈佗之事赵説是也。
夏齐侯郑伯如纪
齐侯，郑伯朝于纪，欲以袭之，纪人知之 ，程子曰：齐为诸侯，而欲为贼于隣国，不道之甚，郑伯助之，其罪均矣，高邮，孙氏曰：春秋之时，齐郑强大而纪最小，宜纪侯朝事之不暇，而齐郑反往朝焉，则朝者非实，朝也，有以窥之也，故桓十三年，至于战而庄元年，迁其郱鄑郚，二年，以酅入齐，而纪亡矣，是朝之者，安得心服而朝乎？将图其地，名朝而实袭之也。事既不果，遂行朝礼而还，孔子疾其懐诈以图人之国，故特书曰：如纪也，胡氏曰：如者朝辞，此外相如尔，何以书纪？人主鲁，故来告其事，鲁史承告，故备书于防，夫子修经存而不削者，以小国恃大国之安靖，已乃包藏祸心以图之，亦异于兴灭，国继絶世之义矣。
天王使仍叔之子来聘
公羊氏曰：讥父老子代从政也，谷梁氏曰：录父以使子也。胡氏曰：仍叔之子云者，讥世官，非公选也，帝王不以私爱害公选，故仕者，世禄而不世官任之，不以其贤，使之不以其能也；卿大夫子弟以父兄故而见使，则非公选，而政由是败矣，上世有自耕，野钓渭，擢居辅相，人莫不以为宜伊陟，象贤复相，太戊丁公世美，入掌兵权，不以世故，疑之也，崇伯殛死，禹作司空，蔡叔既囚，仲为卿士，亦不以父故废之也。惟其公而已矣，及周之衰，小人得政，视朝廷官爵为己私，援引亲党，分据要涂，施及童稚，贤人退处于荜门，老身而不用，公道不行，然后冦盗侵凌，国家倾覆，虽有智者，不能善其后矣，春秋书武氏，仍叔之子云者，戒后世人主狥，大臣私意而用子弟之弱者，居夫公选之地，以败乱其国家也，高邮，孙氏曰：父在，而使子非君道也，已在而使子代非臣道也，己之父在而代父受命，非臣子也，天王仍叔与仍叔之子皆有罪矣。
葬陈桓公
城祝丘
秋蔡人衞人陈人从王伐郑
隐三年，郑武公，庄公为平王卿士，王贰于虢，郑伯怨王，故周，郑交质，王崩，周人将畀虢公政，四月，郑祭足帅师取温之麦，秋，取成周之禾，周，郑交恶，六年，郑伯如周始朝桓王，王不礼焉，八年夏，虢公忌父始作卿士于周，八月，郑伯以齐人朝王，九年，郑伯为王左卿士，以王命伐宋，十一年，王取邬刘蒍，邘之田于郑，而与郑人苏忿生之田温，原；絺，樊、隰、郕，欑茅向盟州，陉隤懐，至是，王夺郑伯政，郑伯不朝，秋，王以诸侯伐郑，郑伯御之，王为中军，虢公林父将右军，蔡人衞人属焉周公黑肩，将左军，陈人属焉，郑子元请为左拒以当，蔡人为右拒以当，陈人曰：陈乱，民莫有鬭心，若先犯之，必奔，王卒顾之，必乱蔡衞不支固将先奔，既而萃于王卒，可以集事，从之，曼伯为右拒，祭仲足为左拒，原繁髙渠弥以中军奉公，为鱼丽之陈，先偏后伍，伍承弥缝，战于繻葛，命二拒曰：旝动而鼓蔡衞陈皆奔王，卒大败，祝射王中肩，王亦能军，祝请从之，公曰：君子不欲多上人，况敢陵天子乎？茍自救也，社稷无殒多矣。夜，郑伯使祭足劳王，且问左右 ，公羊氏曰：从王正也，谢氏曰：君行而臣从，君臣之大义也，周衰，诸侯不遵王命久矣，桓王伐郑，三国乃能为王，出师以讨不庭，勤王之道至矣，春秋书曰：从王所以明君臣之大义也，以君臣大义，书三国从王而大国之不能从，王其罪见矣，三国出兵，盖卿行也。郑庄公以手足之亲，出为王室仇敌，诸侯所以致讨也，三国虽以卿出而侯伯无躬亲，夹辅之勲，三国从王书人，而诸侯事，王不尽忠力，其失见矣，程子曰：王师于诸侯，不言败诸侯，不可敌王也，于夷狄不书战，夷狄不能抗王也，此理也，其敌其抗王道之失也。
大雩
公羊氏曰：大雩者何？旱祭也？何以不言旱？言雩则旱见，言旱则雩不见刘氏，意林曰：雩，常事尔，遇旱则雩非常也，谢氏曰：诸侯不得祭天，祈谷行于社稷雩礼，行于境内之山川而已，雩祈雨之祭也，大雩祭天而雩，天子之礼也。夏百谷需雨之时，故雩，以孟夏秋大雩，失天时也，然则大雩书僭也，秋，大雩，书怠也，家氏曰：郊禘亦僭，何以不书？大郊禘一而已矣，故不书大若雩，则诸侯之雩，与天子之雩，为礼各异，是故书大以讥其僭。
螽
公羊氏曰记灾也，程子曰：蝗也，既旱又蝗，饥不待书也。
冬州公如曹
淳于公如曹，度其国危，遂不复 ，程子曰：州公甞为王，三公，故穪公谢氏曰：诸侯以王命主社稷，抚人民，其有难矣！明忠信严守备，与民以死守之，保国之义也。州公以小国闲于大国，度其国危而不能守，乃至于不畏王命，不恤社稷，人民私以一身避难适曹，然则州公非朝曹也，亦非奔曹也。其行，欲以免祸而已，春秋书曰：如曹，而州公不能保守其国，其恶见矣，谷梁氏曰：外相如不书，此何以书？过我也。
六年春正月实来
自曹来朝 ，愚按旧説或谓实是也。犹曰是人来，盖谓州公也，此承上文，去年冬，州公如曹，书之也，若上书州公，如曹之下，卽书实来，则是州公也，今州公如曹，在五年之冬实，来在六年之春，经隔一年，安可谓承上文书实来也，春秋之文，如化工生物，春秋之义，如日星在天决，不如是之晦昧也，或又谓实州公名，去年如曹未失国，故不名，今来鲁不复其国，则是匹夫也，故名之，使果州公也，于去年如曹宜以失国之例，书曰：州公实如曹，则今年实来，乃州公也，去年不书其名，今年不书其国，安知实之为州公乎？盖阙文也。
夏四月公会纪侯于郕
纪来谘谋齐难也
秋八月壬午大阅
简车马也， 公羊氏曰大阅者，简车徒也，程子曰：为国之道，武备不可废，必于农隙讲肄保民，守国之道也。盛夏大阅，妨农害人，失政之甚，无事而为之妄动也，有警而为之，敎之不素，何以保其国乎？胡安定先生曰书，八月非时也，书大阅，非礼也，按大阅天子之礼，鲁诸侯而行之，其僭可知。
蔡侯杀陈佗
庄二十二年，陈厉公蔡出也，故蔡人杀五父而立之髙邮孙氏曰：陈佗弑君之贼，然其迹不见于经惟。
赵氏推而谓在五年甲戌之下，己丑，陈侯鲍卒之前，而左氏传文亦载其事赵氏之説是也。朱子曰：陈佗文公之子桓公之弟公疾病，杀其太子免而代之，公卒而佗立，明年，为蔡人所杀，此墓门之诗，刺佗而追咎先君不能为佗，置良师傅，以至此也。胡氏曰：佗杀太子而代其位，至是，逾年不成之为君者，以贼讨也，书蔡人以善蔡书，陈佗以善陈也，善蔡者，以蔡人知佗之为贼，善陈者以陈国不以佗为君，知其为贼，故穪人穪人者，讨贼之辞也，不以为君，故穪名穪名者，当讨之贼也，鲁桓弑君，而郑伯与之盟，宋督弑君，而四国纳其赂，则不知其为贼矣！齐商人弑君者，及其见杀，则称位蔡，般弑父者，及其见杀，则称爵是齐，蔡国人皆以为君矣，圣人于此，抑扬予夺，遏人欲于横流，存天理于旣灭，见诸行事，可谓深切着明矣，篡弑之贼，外则异国皆欲致讨，而不赦内，则国人不以为君，而莫之与？谁敢动于为恶，故曰孔子成春秋而乱臣贼子惧，使隣国明讨贼之义，与国絶辅篡之奸则乱，贼何自而作？虽作无以成其乱，此春秋所以书也。
九月丁卯子同生
子同生，以太子生之礼举之，接以大牢，卜士负之，士妻食之，公与文姜，宗妇命之，公问名于申繻，对曰：名有五，有信，有义，有象，有假，有类，以名生为信，以德命为义，以类命为象，取于物为假，取于父为类，不以国，不以官不以山川，不以隐疾，不以畜牲，不以器币，周人以讳事神名，终将讳之，故以国则废名，以官则废职，以山川则废主，以畜牲则废祀，以器币则废礼，晋以僖侯废司徒，宋以武公废，司空先君献，武废二山，是以大物不可以命，公曰：是其生也，与吾同物，命之曰同 ，程子曰：冡嗣之生，国之大事，故书髙邮孙氏曰：王者之法，立子以嫡，所以杜争夺之患，而正嫡庻之分也，嫡长乏生，必举以礼，而史书之册，嫡庻有定分，少长有定日，一着于史，则少不得，陵长庻不得加嫡，争夺之患消而爱憎之心息也，春秋十二公二百四十二年，未有书子生者，而子同之，生特书之，所以明史书之，常法而示嫡，庻之有分也，余公之生或非嫡，或举不备礼，或旧史不书，春秋，载一可以见二着，是可以明非者，此之谓也。胡氏曰：适冡始生，即书于策，与子之法也，唐虞禅夏后，殷；周，继春秋兼帝王之道贤可禅，则以天下为公而不拘于世，及之礼，子可继则以天下为家，而不必于让国之义，万世之通道也，与贤者贵于得人，与子者定于立嫡，传子以嫡，天下之达礼也，故有君薨而世子未生之礼，植遗腹，朝委裘，而天下不乱者，以名分素明而民志定也，经书子同生，所以明与子之法正，国家之本，防后世配嫡夺正之，事垂训之义大矣，此世子也，其不曰世子，何也？天下无生而贵者誓于天子，然后为世子 ，愚按：生即书之，所以见名分之已定，而明父子之亲，誓于天子，然后称世子所以见爵秩之贵，而明君臣之义，与贤与子虽帝王之达道，然与子易与贤难与子而专于立嫡，决不至乎乱，与贤而或非其人，则必至乎乱，且以春秋言之，曹之子臧，吴之季札，非不贤也，父兄，知其贤也，举国以让之，二子之识，不足以及此，辞而不受，卒乱二国，贤可轻与乎？然则与贤之事，不可行于后世，欤贤也，必舜禹而后可。舜，禹不世出也，茍非舜禹也，徒让以生乱耳，故春秋主于立嫡忧天下之生，乱也，然以当时之事观之，非禁与贤之法而不书也，盖亦无与贤之事可书也，故但书与子之法，以为万世之常经，使世复生舜禹也，在上者，又有尧与舜也，则必举天下以授受矣，何待春秋之书乎？书与子之法，以敎当时存与贤之法，以待来世，是则夫子之微意，而亦春秋之大权也。
冬纪侯来朝
请王命以求成于齐，公告不能 ，程子曰：纪侯不能上诉，天子近赴诸侵，和辑其民人，效死以守，而欲求援于鲁桓，不能保其国宜矣。 ，愚按：鲁桓弑君之贼，一夫倡义，即得诛之，身且不保，安能敌大国，庇小国而救人之急乎？纪侯主之以求援，其何能国？春秋备书之，虽曰小事大，弱事强，亦必有道也。
春秋阙疑卷三
<经部,春秋类,春秋阙疑>
钦定四库全书
春秋阙疑卷四      元 郑玉 撰
七年春二月己亥焚咸丘
胡氏曰：书焚咸丘，所谓焚林而田也，程子曰：古者昆虫蛰而后火田，去莽翳，以逐禽兽，非竭山林而焚之也，咸丘地名，焚咸丘，见其广之甚也？谢氏曰：古者天子不合围，诸侯不掩，羣示爱也，举咸丘焚之，失先王田猎之道矣。
夏谷伯绥来朝邓侯吾离来朝
程子曰：臣之弑君，天理灭矣，宜天下所不容也，而天子反聘之，诸侯相继而朝之，逆乱乎天道，岁功不能成矣，故不书秋冬，与四年同曰：然则，十五年，邾人，牟人，葛人来朝，何以书？秋冬四年，与此明其义矣，胡氏曰：立天之道曰阴阳，阳居春夏以养育为事，所以生物也，阴居秋冬，以肃杀为事，所以成物也。王者继天而为之子，则有刑赏，赏以劝善，非私与也，故五服五章，谓之天命，刑以惩恶，非私怒也，故五刑五用，谓之天讨，古者赏以春夏，刑以秋冬，象天道也，桓弟弑兄，臣弑君，而天讨不加焉，是阳而无阴，岁功不能成矣，故特去秋冬二时，以志当世之失刑也，独于四年七年缺焉者，按周制，大司马诸侯而有贼，杀其亲者，则正之放弑其君者则残之，桓弑隐公，而立大司马九伐之法，虽未之举，犹有望也。及冡宰下聘，恩礼加焉，则天下之望絶矣，故四年宰纠书名而去，秋冬二时以见天王之不复能用刑也，陈恒弑其君，孔子请讨之，以从大夫之后，不敢不告也。桓弑隐公而立，虽方伯连帅，环视而未之恤，犹有望也。及谷邓二国，自远来朝，则天下诸侯莫有可望者矣。故七年谷伯，邓侯各书其名而去，秋冬二时，以见诸侯之不复能修其职也，然则见之行事，不亦深切，着明已乎！
八年春正月己卯烝
公羊氏曰：烝冬祭也，春曰祠，夏曰礿，秋曰甞，冬曰烝，常事不书，此何以书？讥亟也，亟则黩，黩则不敬，君子之祭也，敬而不黩髙邮孙氏曰：烝，进也，于冬时物皆成熟，凡可荐者皆进，而祭之也，程子曰：冬烝非过也，书之以见，五月，又烝为非礼之甚也！程氏学，曰：春秋祭祀常事，不书周正月，夏十一月也，烝冬祭合礼，而书者为五月，复烝见黩也，礼曰：祭不欲数，数则烦，烦则不敬，宗庙重事，祭祀有时，乃慢弃彞典，黩于先君，其罪着矣。
天王使家父来聘
杜氏曰：家父天子大夫家氏父字，程子曰：鲁桓弑立，未尝朝聘，而屡聘之，失道之甚也？胡氏曰：下聘弑逆之人而不加贬者既名，冡宰于前，其余无责焉，乃同，则书重之义，以此见春秋任宰相之专而责之，备也髙邮孙氏曰：桓公大恶之人，而五年之间，来聘者三，春秋一切书之，所以见不能讨，恶而王道之衰，遂使篡人得志也。
夏五月丁丑烝
程子曰：正月既烝矣，而非时复烝者，必以前烝为不备也，其黩乱甚矣，胡氏曰：春秋之文，有一句而包数义者，有再书而一贬者戎伐，凡伯于楚丘，以归之类，一句而包数义春正月己卯，烝夏五月丁丑，烝再书而一贬。
秋伐邾
泰山孙氏曰不出主名微者
冬十月雨雪
春秋十月夏时八月也，阴未当盛阳，未当衰八月，雨雪，所以见阴盛而阳衰也，程子曰：建酉之月，未霜而雪书异也。
祭公来遂逆王后于纪
公羊氏曰：祭公天子之三公，何以不称使？昏礼不称，主人遂者何？生事也？大夫无遂事，此其言遂何？成使乎我也，使我为媒可，则因用是徃逆也，女在其国称女，其称王后何？王者无外，其辞成矣髙邮孙氏曰：祭公逆王后而来，至于鲁者，鲁主天王之婚也，祭公来鲁谋婚，谋合而遂徃逆之不反，白于天王也，张氏曰：祭公谋于鲁，则当复命于王，然后遣于宗庙，以明逆后之重，今使鲁为媒而用，是往逆轻，防王配如此，何以示正始之道哉？故书若祭公之私行，而以逆后为遂事，以深讥之，陈氏曰：书遂始于此，凡遂讥也，莫甚于逆后，罪祭公且罪鲁也。
九年春纪季姜归于京师
程子曰：书王国之事不可用，无王之月，故书时而已，杜氏曰季姜，桓王后季，字姜姓，公羊氏曰：其辞成矣，则其称纪季姜何？自我言纪，父母之于子，虽为天王后，犹曰吾季姜京师者，天子之居京大也。师，众也，天子之居，必以众大之辞，言之髙邮孙氏曰：祭公之逆，则曰王后，天子命为之后，虽在于纪，亦天子之天下也，自纪而归，则曰季姜，有父母之尊，不敢以尊名称也，天王之居，必以众大之辞，言之者犹曰至大矣，小者不能敌也，至众矣，寡者不能当也，欲天王自处于至，众至大之地以临天下之寡小也，季姜之归，不曰周天下，无往而非周也，胡氏曰：自逆者而言，则当尊崇其匹，内主六宫之政，使妃妾不得以上僭，故从天王所命，而称王后，示天下之母仪也，自归者而言，则当樛屈待下，使夫人嫔妇皆得进御，于君而无嫉妒之心，故从父母所子，而称季姜化天下，以妇道也，其辞之抑扬上下，进退先后，各有所当而不相悖，皆正始之道，王化之基，春秋之所谨也，朴乡，吕氏曰：季姜书归于京师，而刘夏之逆，后不书归者，祭公之逆，以鲁为之主，故书之详，刘夏之逆，以其过鲁而已，故书之畧也。
夏四月
秋七月
冬曹伯使其世子射姑来朝
曹太子来朝，宾之以上卿，享曹太子初献，乐奏而叹，施父曰：曹太子，其有忧乎？非叹所也， 谷梁氏曰：朝不言使，言使，非正也。使世子抗诸侯之礼而来朝，曹伯失政矣，诸侯相见曰朝，以待人父之道待人，子以内为失正矣！内失正，曹伯失正，世子可以已矣。则是方命也，尹子曰：夫已多乎道，胡氏曰：周官典命，凡诸侯之适子，誓于天子，而摄其君，则下其君之礼一等，未誓则以皮帛继子男，世子固有出会朝聘之仪矣，然摄其君，继子男者，谓诸侯朝于天子，急述职也，诸侯闲于王事，则相朝，其礼本无时，曹伯既有疾，何急于朝？桓而使世子摄哉大位，奸之窥也，危病邪之伺也，世子，君之贰也，君疾而储副，出启窥伺之心，当享而射姑叹，逾月而终生卒，其有疾明矣，而使世子来终生之过也，世子将欲已乎？则方命矣曰孝子尽道以事其亲者也，不尽道而茍焉，以从命为孝，又焉得为孝。
十年春王正月庚申曹伯终生卒
胡氏曰：十者盈数也；天道十年，则亦周矣。人事十年，则亦变矣，桓公至是，其数已盈，宜见诛于天人矣，十年书王纪，常理也。
夏五月葬曹桓公
秋公会衞侯于桃丘弗遇
公羊氏曰会者何？期辞也？谷梁氏曰弗遇者，志不相得也。弗，内辞也髙氏曰衞侯先与公为会期，既而复与齐郑合谋，将以伐我，故公往会而弗遇，此固衞侯之失信，然亦见公以弑逆，为诸侯所弃，圣人书之所以深为万世之戒也。范氏曰：鲁至桃丘而衞不来，故书弗遇以杀，耻家氏曰：此鲁桓有求于衞侯欲为此会衞人拒而弗许，春秋与之，诸説皆以为讥衞侯失信非也，自入春秋弑君者衞州吁鲁桓，宋督三人尔，州吁迄正天讨，而宋督以赂免，鲁桓请婚以结齐，割许田以赂郑故，得逭讨至今，而诸侯实不尽，与也衞于鲁亲而非党，自弑君未甞，受其要结之赂，今鲁人请以为会衞侯独不从，春秋与其斥絶恶人不与为会，非贬其失信也。
冬十有二月丙午齐侯衞侯郑伯来战于郎
初，北戎病齐，诸侯救之，郑公子忽有功焉，齐人饩诸侯，使鲁次之，鲁以周班后郑，郑人怒，请师于齐，齐人以衞师助之 ，胡氏曰：春秋加兵于鲁众矣，未有书来战者，此独不称侵伐，而以来战为文，何也？兵凶器，战，危事，圣人之所重也，诛暴禁乱，敌加兵于己，有不得已而应之者矣，未有悖道，纵欲得已，不已而先之者也，鲁桓弑立，天下大恶，人人之所得讨也，郑伯则首盟于越，以定其位，齐侯则继会于稷，以济其奸，曾不能修，方伯之职，驻师境上，声罪致讨，伸天下之大义也，今特以私忿小怨，亲帅其师战于鲁境，尚为知类也哉？春秋之所必诛，而不以听也，故以三国为主而书来，战于郎郑，人主兵而首齐犹衞州吁主兵而先宋。
十有一年春正月齐人衞人郑人盟于恶曹
胡氏曰盟会，皆君臣之礼，故微者之盟会，不志于春秋，凡春秋所志，必有君，与贵，大夫居其间者也，恶曹之盟，即三国之君矣，既不以道，兴师为郎之战，又结怨固党，为恶曹之盟，故前书其爵而以来战，着罪后书，此盟而以夺爵示贬。
夏五月癸未，郑伯寤生卒，秋七月，葬郑庄公，九月，宋人执郑祭仲突归于郑，郑忽出奔衞。
公之未昏于齐也，齐侯欲以文姜妻郑太子忽，太子忽辞，人问其故，太子曰：人各有耦，齐大，非吾耦也，诗云：自求多福，在我而已，大国何为？及其败戎师也，齐侯又请妻之，固辞，人问其故，太子曰：无事于齐，吾犹不敢，今以君命奔齐之急，而受室以归，是以师昏也，民其谓我何？遂辞诸郑伯，祭仲曰：必取之，君多内宠，子无大援将不立，三公子皆君也，弗从初，祭仲有宠于庄公，庄公使为卿，为公娶邓曼，生昭公，故祭仲立之，宋雍氏女于郑，庄公曰：雍姞生厉公，雍氏宗有宠于宋庄公，故诱祭仲而执之，曰：不立突，将死，亦执厉公而求赂焉，祭仲与宋人盟，以厉公归而立之，秋，九月丁亥，昭公奔衞己亥厉公立 ，胡安定，先生曰：宋公执人权臣，废嫡立庻，以乱郑国，故夺其爵，胡氏曰：祭仲郑相也，见执于宋，使出其君而立不正，罪较然矣，何以不名？命大夫也，命大夫而称字，非贤之也，乃尊王命，贵正卿大祭仲之罪，以深责之也，或曰：孔父贤而书名，则曰：礼之大节也，今此则名其君于下而字其臣于上，何以异乎？曰：春秋者轻重之权衡也，变而不失其正之，谓权常而不过于中之谓正，宋殇孔父道，其常祭仲昭，公语其变，惟可与权者，其知之矣，愚谓孔父死于其君之难，故得尽君前臣名之礼。
祭仲擅废其君，故不得从孔父之道，陈氏曰：春秋之褒贬名号，不足以尽意，则见于辞，书曰：宋人执郑祭仲突归于郑，郑忽出奔衞斯其为辞也详矣，谢氏曰：国有权臣，则上下易分，生杀废置，惟其所命，故宋之，改立郑君也，执一郑祭仲，而郑国之君位迁矣，春秋首书宋执祭仲而继以突归，忽出以明，郑国进退之权皆出祭仲也，突公子也，不以国氏者，责其非正也。忽君也，称名不称子，以其絶于国人也，郑庄公之卒也，忽以世子嗣位，巳五月矣，政不足以结人心，德不足以保君位，美狂狡，以为忠良，矜小廉以失大援，贤人弃外而国命，擅于私门，君道微弱而倡和，行于叔伯，由此命令，皆出于权臣，而其与匹夫不异，故宋人诱祭仲而执之也，突有臣民归从而忽无左右之助矣，由此突归国，而忽出奔于衞也然则突非正也，非正而于入称归，以咎忽之，失人心也；忽，正也，正而于出称名，以咎忽之，失君位也，其于突也，去国以明，非正穪归，以明得国，其于忽也称国，以明正去，爵以示絶而突之，进不由正忽之防失君道，其恶显矣；归，内辞入外辞于归，而称入于入而称归，皆春秋变文以示义也，临江刘氏曰：归者顺辞，有易辞焉，非所顺而书易也，突之易见，祭仲之専也。
柔会宋公陈侯蔡叔盟于折
公羊氏曰：柔者何？吾大夫之未命者也，胡安定，先生曰：蔡叔者，字也，蔡侯之弟也髙氏曰诸侯之弟国而字之言，与君同体也，赵氏曰：凡大夫特盟公侯，非礼也，陈氏曰：以大夫会诸侯盟，于是始也。家氏曰：大夫盟，诸侯强国，行之则为伉，弱国行之，则为僭末流之弊，诸侯大夫因是而外交强国，以胁制其君，如鲁季衞孙宋华之所为，此其权舆，春秋不与也。
公会宋公于夫钟冬十有二月公会宋公于阚
胡氏曰：臣与宋公盟于折，君与宋公会于夫，钟于阚于虚，于龟，皆存而不削，何其辞费也？曰：盟者，春秋所恶而屡盟，以长乱会者，诸侯所不得而数，会以厚疑，圣人皆存而不削，于以见屡盟，而卒叛数会而卒，离其事，可谓着明矣。是故春秋之志在于天下为公，讲信修睦，不以会盟为可恃也。
十有二年春正月
夏六月壬寅公会侯莒子盟于曲池
平莒也
秋七月丁亥公会宋公燕人盟于谷丘
张氏曰：宋之纳突于郑求赂，而后使之入，及突入国之后，不能偿其责言，遂成衅隙，故桓公欲平之髙氏曰宋公，连燕人将以讨郑，故公复往，会请平而与之盟，杜氏曰：燕人南燕大夫家氏曰：南燕姞姓，在郑衞之闲姞女为后稷元妃，周王业所基也，北燕姬姓，在晋之北，召公奭之后也，昭三年，北燕伯欵奔齐，称北，所以别于南二燕，皆周建国而俱以燕为号，岂受封之始，便有南北之异乎？史记谓北燕为山戎所隔，至齐桓伐戎开道，而后与中国通，故其见于春秋独后，此二燕之辨。
八月壬辰陈侯跃卒
公会宋公于虚冬十有一月公会宋公于龟
髙氏曰：公委宗社人民，而六出与宋会，盖公憾郑忽而欲定突，是以不惮屈辱，力为郑请，然诸侯临涖，一国之民，民不可一日不治，则国不可一日去之，故先王之法，诸侯朝事，天子则出境，天子巡狩，则出境方伯，率诸侯以征伐则出境，亲迎则出境，若无事，出境则诛，春秋之时，侵伐盟会，无时无之，诸侯未尝安居国中，以治其民也，圣人悉书之，以着其罪于罪之中，又为之轻重焉，盖当时王政不行，天下无王，诸侯不从事于盟会，则又无以安其国，有相会，以谋侵伐者，各从其会，以见其事，以王法论之，凡诸侯去其国家而擅相会者，皆罪尔，圣人又通以一时之权，而较以轻重也，今公区区为郑而数出会宋，宋公亦为求赂，而数与公会，皆非为国为民，其罪均耳。
丙戌公会郑伯盟于武父
髙氏曰：宋公辞平，故公自龟还，遽会郑伯，而谋伐之，许氏曰：王迹既熄，伯统未兴，诸侯自擅无所禀命，观隐十年见兵革之乱也，桓十一年以来，见盟会之乱也，是以君子不得已，于斯民而以礼乐征伐，实与桓文，故伯统兴起，则无复此乱，诸侯有所一矣，朴乡，吕氏曰：突篡君也，武父之盟，书曰：郑伯何也？诸侯虽以篡得国，茍其大臣，君之，其国人君之诸侯，亦与之会盟，以为彼国之君也，圣人亦从而君之，其实也。
丙戌衞侯晋卒
髙氏曰卒而日之上文也重书丙戌必有一误
十有二月及郑师伐宋丁未战于宋
公欲平宋，郑、秋，公及宋公盟于句渎之丘，宋成未可知也。故又会于虚，冬，又会于龟，宋公辞平，故与郑伯盟于武父，遂帅师而伐宋，战焉 ，胡氏曰：既书伐宋，又书战于宋者，责赂于郑而无厌，屡盟于鲁，而无信者，宋也，二国声其罪以致讨，故书曰：伐夫宋人之罪，固可伐矣，取其赂以立督者，鲁桓也，其力以篡国者，郑突也，无诸己，然后可以非诸人，春秋之义，用贤治不肖，不以乱易乱也，故又书曰：战于宋，来战者，罪在彼，战于郎是也。往战者，罪在内，战于宋是也。谢氏曰：凡内战，公败则书战，不书败，以败为耻也，战不书，公讳之也，敌败则书败，不书战，以败之，为耻也。败则书，公不讳也。伐宋者公也，战则知为败矣，故讳不书公。
春秋阙疑卷四
钦定四库全书
春秋阙疑卷五      元 郑玉 撰
十有三年春二月，公会纪侯，郑伯，己巳，及齐侯，宋公，卫侯、燕人战，齐师，宋师衞师燕师败绩。
宋多责赂于郑，郑不堪命，故以纪鲁及齐与宋衞燕战 髙邮孙氏曰：齐宋衞三国穪爵，君行举重也，燕穪人微之也，战则举重，败则穪师重众也，春秋之法，居防穪子，缘人子之心，创巨痛深之时，不忍即先君之爵，而穪之衞侯晋卒于去年之冬，于此才三月耳，犹未葬也，而衞之嗣君出，会诸侯而伐人之国，又自穪其爵，不以丧礼自持，圣人据实而书之，以见其罪，且深疾之也，胡氏曰：左氏以为郑与宋战，公羊以为宋与公战，谷梁以为纪，与齐战，赵氏考据经文内兵，则以纪为主，而先于郑，外兵则以齐为主，而先于宋，独取谷梁之説盖齐纪者，世仇也，齐人合三国以攻纪，鲁郑援纪而与战，战而不地，于纪也，不然，纪惧灭亡不暇，何敢将兵？越国助鲁郑以增怨乎？齐为无道，恃强凌弱，此以纪为主，何也？彼为无道，加兵于己，必有引咎责躬之事，礼义辨喻之文，犹不得免焉，则亦固其封疆，效死以守，上诉诸天子，下告诸方伯，连率与隣国之诸侯，其必有伸之者矣，不如是而愤然与战，岂已乱之道乎？力同度德，动则相时，小国仇大国而幸胜焉，祸之始也，息伐郑而亡，郑胜蔡而惧，蔡败楚而灭，今纪人不度，德不量力，不征辞，轻与齐战，而为之援者，弑君之贼，篡国之人也，不能保其国，自此战始，春秋以纪为主，省德相时，自治之意也。
三月葬衞宣公
胡氏曰：葬自内录，旣与衞人战曷为葬衞宣公怨不弃义，怒不废礼，是知古人以葬为重也。
夏大水
秋七月
冬十月
十有四年春正月公会郑伯于曹
十有三年来请修好至是会于曹曹人致饩
髙氏曰郑伯欲结曹好，故公往会之也，公与郑伯皆篡逆之大恶，天下所不容，今会于曹，曹之容，恶可知也。
无氷
公羊氏曰记异也。胡氏曰：按豳风，七月，周公，陈王业之诗也，其词曰：二之日凿氷冲冲，三之日纳于凌阴，四之日其蚤，献羔祭韭，周官凌人之职，颁氷于夏，其藏之也，凅阴沍寒，于是乎取其出之也，宾食丧祭，于是乎用藏之，周用之徧，亦理隂阳天地之一事也髙邮孙氏曰：春秋之春夏时之冬也，冬而氷者，阴阳之常，物理之自然也，冬而无氷，则是阳气不闭而阴气不凝也，洪范五行是谓常燠，圣人以为政敎之差，上干阴阳，则阴阳乖戾，故谨而书之曰无氷无不宜无也，春秋书灾异之法，有曰：无者无氷是也。有曰：不者不雨是也。然而氷不曰不氷，而谓之无雨，不曰无雨而谓之不皆曲尽其微，而书之也，孔子于春秋，委曲详尽，无一字茍然者，所以传信万世，以示人也。
夏五
谷梁氏曰：夏五传疑也，杜氏曰：不书月，阙文泰山，孙氏曰：孔子作春秋，专其笔削损之，益之以成，大中之法，岂其日月旧史之有阙者，不随而刋正之哉？此云夏五无月者，后人传之脱漏耳。
郑伯使其弟语来盟
郑子人来寻盟，且修曹之会髙邮孙氏曰：春秋诸侯，使弟来者皆罪其不当使也，弟而可使则命而使之可也，不命而使之徒曰弟焉，罪之也？胡氏曰：诸侯之弟兄例以字通，而书名者，罪其有宠，爱之私，非友于之义也。
秋八月壬申御廪灾乙亥尝
髙邮孙氏曰御廪者，粢盛所藏也，虽尊为天子，必有宗庙，贵为诸侯，必供粢盛，故天子籍田，诸侯躬耕，皆所以敎民务农而亲事，祖襧也，然而灾焉，公之所事者，得无不敬，而粢盛之用，无乃阙乎？四时之祭，秋曰：尝春秋之八月，夏时之六月也，而尝不时也，御廪灾，终四日而尝焉，不时且不敬焉，御廪之灾，公之不德而事祖，襧之道不至也，不知遇灾而惧，责身修德，以答灾异之戒，遽然以灾之所余，未及时而祭之，盖公无恐惧之心，而黩益甚也，胡氏曰：御廪粢盛之所藏，其新必矣，何以不书营宫室，以宗庙为先，重本也，御廪灾，而新则不书常事也，以为常事而不书，垂敎之意深矣，知其説者然后知有国之急务，为政之后，先虽勤于工筑，而民不劳怨，与妄兴土木，困民力以自奉者异矣。
冬十有二月丁卯齐侯禄父卒
宋人以齐人蔡人衞人陈人伐郑
宋人以诸侯伐郑，报宋之战也，焚渠门入，及大逵伐东郊，取牛首以大宫之椽归，为卢门之椽， 谷梁氏曰：以者，不以者也。谢氏曰：以，用也髙氏曰宋公不道，执人之卿，易人之君，既又求赂无厌，深怨突之背，已而自量其力，不足以加之，于是复以齐蔡衞陈之兵以伐之，夫诸侯之国，甲兵有制，皆统乎天子，乃敢私用之，与私为之用，以伐人之国，大乱之道也。宋公之罪，斯为尤甚，故加以焉。
十有五年春二月天王使家父来求车
左氏曰：诸侯不贡车服，天子不私求财，公羊氏曰：王者无求，求车，非礼也，谷梁氏曰求车，非礼也，求金甚矣，常山刘氏曰：世之治也，天子命贡赋于天下而无敢不从。无有求也，诸侯奉贡赋于天子而无敢不恭；不至于来求也，世乱反，此书者交讥之，所以见王室之微，而着诸侯之罪也，胡氏曰：遣使需索之，谓求以丧事而求货财，已为不可，况车服乎经于求赙，求车求金，皆书曰：求垂后戒也，夫上有好者，下必有甚焉者矣！王曰：有求下观而化诸侯，必将有求以利其国，大夫必将有求，以利其家，士庻人必将有求以利其身，皇皇焉，惟恐不足，未至于篡弑夺攘，则不厌也，古之君子，必昭俭德，以临照百官，尊卑登降，各有定数，示等威，眀贵贱民志，既定之后，皆安其分而无求兵，形寝矣，及侈心一动，莫为防制，必至于亢，不衷官失德，亷耻道丧，宠赂日章，沦于危亡，而后止也，观春秋所书，则见王室，衰乱之由，而知兴废，拨乱之説矣。
三月乙未天王崩
夏四月己巳葬齐僖公
五月郑伯突出奔蔡郑世子忽复归于郑
祭仲专，郑伯患之，使其婿雍纠杀之，将享诸郊，雍姬知之，谓其母曰：父与夫孰亲？其母曰：人尽夫也，父一而已，胡可比也？遂告祭仲曰：雍氏舍其室而将享子于郊，吾惑之，以告祭仲杀雍纠，尸诸周氏之汪，公载以出，曰：谋及妇人，宜其死也，夏，厉公出奔蔡，六月乙亥，昭公入 ，谢氏曰：突进不以正，王法所不容也，故出奔，称爵而复名，张氏曰：忽之所以得归者，以其尝为世子也，所以不称郑伯者，以其不能君也，故程子曰：忽称世子，本当立者，不能保其位，故不爵朴乡，吕氏曰：书复归者，复其位也髙氏曰突假宋之援，以弟篡兄，居位数年，患祭仲之专，将杀之，为仲所觉，故避仲而出，圣人因其出奔，故书名以絶之然突之出奔，非国人絶之止避祭仲耳，不书祭仲逐君，何也？逐君之臣，其罪易知，君而见逐，其罪甚矣，圣人之教，在乎端本清源，故凡诸侯之奔皆不书，所逐之臣，而以自奔，为文所以警乎？人君也，君存称世子，君没称子，郑伯既没，而忽犹称世子者，何也？忽之出奔，不能自固，其位耳。人皆疑其不正，故因其归而正名曰世子，以明冡适当嗣也，不曰复归，则无以知其尝有国矣。
许叔入于许
髙邮孙氏曰：隐十一年许，尝为郑所有，许之，宗祀不絶而许叔居许东偏，故无灭许之文至此，郑有子忽，子突之乱，许叔能乘其入许而复其国，圣人美之，故特书许叔入于许叔，当许之，危亡国君出奔，则茍全宗祀，居其东偏，及郑伯之乱，兄弟争立，强臣制命，则以我之全力复其国而居之，圣人善其屈伸得宜，进退无失也。特书其字曰：许叔不书其爵者，未尝有爵也，不曰归者，有郑之难，不可以安而归也？谢氏曰：称入外之也，庄公非以罪恶失国，特以大国为之难而已，盖未絶于国人也，许叔上伸正义于王下，求直于大国，复庄公于位而相之，以治国人许叔之义也。今乃乘郑之乱，幸君之危，而窃有其国，与盗而得之者亦奚以异哉？故春秋书入而外之也 ，愚按：入有二义，一曰逆辞，一曰难辞，使庄公而尚存，则许叔当迎庄公反国而相之，今擅其国而有之，恶也，则入为逆，辞所以贬之也，庄公而已，卒则许叔复有其国，使先祀不絶善也，则入为难辞，所以褒之，而又见其克复之不易也，今亦无所考矣。然以经文观之，夫子所书既系之国，复着其字则入，非有所贬，乃所以见其难而褒之耳。
公会齐侯于艾
谋定许也， 愚按：隐十一年，入许之役，齐；鲁，郑也，今许叔乘郑之乱，以复其国，齐；鲁，不兴师以问之，则亦已矣，安得反为之会，以定其位乎？髙氏谓鲁尝与齐絶矣，至是，僖公卒，襄公立，公复通好焉，而齐襄居丧，出会越礼畔道，与文姜为鸟兽之行，桓公彭生之祸，兆于此矣。故春秋志之，以齐侯为主，理或然也。
邾人牟人葛人来朝
正义曰：曹使世子射姑来朝，诸侯世子，称名则附庸，世子称人，称谓之等节也，陈氏曰：旅见非邦交之，旧自参以上，甚矣，凡朝不胜讥，莫甚于自参以上。
秋九月郑伯突入于栎
郑伯因栎人杀檀伯，而遂居栎 ，程子曰：突非正也，忽既微弱，故国人君之诸侯助之，书爵所以戒居正者，已不能保，则人取之矣，书入，以见义不容也，谢氏曰：忽虽复归众所不保，故突入于栎，人心所在，则命令随之，命令所在，则君道随之，故忽虽正虽在内，穪世子突虽不正，虽在外穪，郑伯人心在突，不在忽故也。突虽爵，以其非正，故穪名以世子在内，故书入，春秋之于突也，出奔名之入栎，又名之恶其不正，而始终罪之，固已至矣，然以忽无君道，人心归突，故出奔穪，郑伯入栎，穪郑伯，然则突穪郑伯，乃以忽失君道，而国人从突也，观春秋前书忽归，后书突入，而圣人所以罪忽而诛突，责君道而存世嫡，其防尽于此矣。胡氏曰：经于厉公复国，削而不书，独书入于栎，何也？夫制邑之死，虢君共城之叛，太叔皆庄公所亲戒也，今又城栎而寘子元焉，使昭公不立，何谋国之误也衞有蒲戚而出献公，楚有陈，蔡，不羮而叛，弃疾末大必折，有国之害也，厉公复国，削而不书者，若曰：既入于栎，则其国已复矣，于以明居重驭轻，强干弱枝，以身使臂之义，为天下与来，世之鉴也。
冬十有一月公会宋公衞侯陈侯于袲伐郑
会于袲谋伐郑，将纳厉公也，弗克而还。初，郑伯将以髙渠弥为卿，昭公恶之，固谏不听，昭公立，惧其杀已也，十七年十月辛卯，弑昭公而立公子亹，十八年秋，齐侯师于首止，子亹会之髙渠弥相七月戊戌，齐人杀子亹而轘髙渠弥祭仲迎郑子于陈而立之，庄十四年，郑厉公自栎侵郑，及大陵，获傅瑕，傅瑕曰：茍舍我，吾请纳君，与之盟而赦之，六月甲子，傅瑕杀郑子及其二子而纳厉公，厉公入，遂杀傅瑕，使谓原繁曰：傅瑕贰，周有常刑，既伏其罪矣，纳我而无贰心者，吾皆许之，上大夫之事，吾愿与伯父图之，且寡人出，伯父无里言，入又不念寡人，寡人憾焉，对曰：先君桓公，命我先君典司宗祏，社稷有主，而外其心，其何贰如之？茍主社稷，国内之民，其谁不为臣？臣无贰心，天之制也，子仪在位十四年矣，而谋召君者，庸非贰乎？庄公之子犹有八人，若皆以官爵行赂劝贰而可以济事，君其若之何？臣闻命矣。乃缢而死 髙氏曰伐郑者伐忽而纳突也，突无道篡国，诸侯当伐突而恤忽，今反欲出，忽纳突废嫡立庻，其罪大矣，宋公始纳突反为突所伐，今又连诸侯为突，伐忽无道之甚，不可胜诛，胡氏曰：谷梁氏曰地而后伐，疑词非其疑也，夫昭公虽正，其才不足以君一国之人复归于郑，日以微弱，厉公虽篡，其智足以结四隣之援，既入于栎，日以盛强，诸侯不顾是非，而计其强弱，始疑于辅正，终变而与邪相与连兵动众，纳篡国之公子，故详书其会地，而后言伐？以讥之也。
十有六年春正月公会宋公蔡侯衞侯于曹
谋伐郑也 泰山孙氏曰未能纳突故复会于此
夏四月公会宋公衞侯陈侯蔡侯伐郑
程子曰：突善结诸侯，故皆为之致力，屡伐郑也髙氏曰春与曹谋，而曹人不肯今又与陈侯同伐宋，初，伐突，期于服突而已，不期忽之归也，突奔而忽归，则不利于宋，故宋公连年，伐忽以纳突，以此言之，郑国之乱，宋公实为之，故以宋为首恶，家氏曰：自去冬迄今，夏三书，公会再出伐郑，不间以他事诛宋，鲁之辅篡，而干正也，人孰无礼义之心，忽之正突之不正，皦如黑白之易辨，忽在外五年，莫有仗义，而复之者，突甫入栎，五国之君，翕然来会，如蚁慕，羶蚋集醯，其故何哉？盖宋冯鲁允以其所以篡者，而辅人之篡，不惟同恶相恤，抑亦惟利是趋，郑之土田，郑之重器，有以荡揺其方寸，故虽党恶隳，义彼亦有所不恤矣，朴乡，吕氏曰：或疑宋既以齐蔡衞陈责赂于突而伐郑，不宜今年，又谋纳突，遂谓袲之会，曹之会，皆是伐突，以救忽然，以鲁桓方与突伐宋，亦不宜会宋以伐突春秋，诸侯离合不常，可胜辨哉！今但据伐郑二字言之，则是时突在栎忽在郑则为伐忽明矣， 愚按春正月，会于曹，蔡先于衞夏四月伐郑，衞先于蔡夫诸侯，班序自有定制，犹天建地设，不可乱也，何俄顷之间，而变易若此哉！或以为以至之先后为上下，夫以至之先后为上下，是以利害率人而不要诸礼也，当时诸侯固有为之者，夫子之修春秋，其肯从乎？又或以为以兵之多寡为先后，夫以兵之多寡为先后，是以强弱率人而不要诸义也，当时诸侯固有行之者，夫子之修春秋，安得不正之乎？惟或者以为蔡自此服属于楚，故春秋贬之，而列于衞下为近是，然蔡之从楚，亦无岁月之可考，岂在是岁，正月至四月之间乎？姑阙之，以俟知者。
秋七月公至自伐郑
冬城向
程子曰：春秋之文，莫不一一意在示人，如土工之事无大小，莫不书之，其意止欲人君重民之力也。
十有一月衞侯朔出奔齐
初，衞宣公烝于夷姜，生急子，属诸右公子为之娶于齐而美公取之，生寿及朔，属寿于左公子，夷姜缢，宣姜与公子朔，构急子，公使诸齐，使盗待诸莘，将杀之，寿子告之，使行不可，曰：弃父命恶用子矣，有无父之国，则可也，及行，饮以酒，寿子载其旌以先，盗杀之，急子至，曰：我之求也，此何罪？请杀我乎？又杀之，二公子故怨惠公，十一月，左公子泄，右公子职，立公子黔牟，惠公奔齐 髙氏曰衞宣纳伋之妻，生寿及朔朔，谮其兄伋因并寿杀之，既立之后，骄而无礼，二公子之党怨之朔，惧而出奔，遂立公子黔牟为衞侯圣人于朔之出奔，特名以絶之，盖春秋之法，凡诸侯不能嗣守先业，上下乖离，播越失地，自取奔亡之祸者，皆生名之朔，齐甥也，故奔齐朴乡，吕氏曰：奔而名，国非其国矣，奔而不名，国犹其国也，郑伯突出，而世子忽入国固，忽之国也衞侯朔出而公子黔牟立国，非朔之国也，陈氏曰此衞人立公子黔牟而后奔，则其但书奔何以为？自失国也，春秋之法，茍其道足以失国，虽有篡，公子亦以自致之，文出之。
十有七年春正月丙辰公会齐侯纪侯盟于黄
平齐纪，且谋衞故也 髙氏曰纪惧，齐之见图，每为之备，而齐人多诈，故为此盟，示之以不疑，俾之弛怠，而不我虑，是以寻盟既退，鲁遂与齐战于奚二年之后，齐遂迁纪之三邑，足以知盟之无益，而侵伐随之矣。
二月丙午公及邾仪父盟于趡
寻蔑之盟也 髙氏曰下有五月丙午，则二月无丙午，必有一误此盟，岂非诸侯有谋，邾者欲求鲁之援故邪？观下文可见 ，愚按盟之，未几，鲁即及宋衞伐邾盟，又足恃乎！
夏五月丙午及齐师战于奚
疆事也，于是齐人侵鲁疆，疆吏来告，公曰：疆埸之事，慎守其一，而备其不虞，姑尽所备焉。事至而战，又何谒焉？ 程子曰：天下有道，礼乐征伐自天子出，春秋之时，擅相侵伐，举兵以侵伐人，其罪着矣，春秋直书其事而责常在被侵伐者，盖彼加兵于己，则当引咎，或自辨喻之以礼乐，不得免焉，则固其封疆，告于天子方伯，若忿而与战，则以与战者为主，处已絶乱之道也髙氏曰二国春方盟会，而夏遽交战，彼以疆事兴师而来，则鲁宜有以谕之，凡战：由主人，主人服罪，则不战矣，孙氏曰：战穪，及战，由我起也，主战者，公也，不书公，讳之也。
六月丁丑，蔡侯封人卒，秋八月，蔡季自陈归于蔡，蔡桓侯卒，蔡人召蔡季于陈，秋，蔡季自陈归于蔡髙邮孙氏曰：蔡季事迹，公谷皆无文，惟左氏以蔡侯封人卒，蔡人召蔡季于陈，秋，蔡季自陈归于蔡，蔡人嘉之也，何休？曰：蔡封人无子，蔡季当立，封人欲立献舞而疾季，季避而之陈封人死归反，奔丧思慕，三年，卒无怨心，故贤而字之，左氏何休之意？皆谓季贤故经特字之也，而何休所载不出于传记，不知何从知之？然其事极美可贤，则与经所字之义合，杜预以为桓侯无子，故召季而立之，季内得国人之望，外有诸侯之助，故书字，以善其得众穪归，以明外纳，杜预之意，盖谓蔡季当立为蔡君而啖，赵陆氏皆以为蔡季义而后取，非如当时之归者，或谋杀或夺正，或本非当立，国人不顺，惟蔡季入继之善，美而字之，与杜预之説相表里矣，今按蔡世家及诸侯年表，无蔡季甞，立为蔡君之文，又庄十年，荆败蔡师于莘，以蔡侯献舞归，中间亦无蔡季为君之文，由此观之，则蔡季之归，但为蔡臣尔，未甞为君也，季之所以得，字着于春秋，当如左氏，何休之説蔡季去其国，以避其位，入其国以终其丧，一国之尊，社稷之重，则轻去，以逊于人，吾君之丧，吾兄之丧，则必归焉，以服其服，然则为蔡季之行，亦足以见取于孔子，而书字于春秋也，若杜预陆氏之説考之传记，则无文求之，春秋又无事，虽得立为君，亦未足多贤，不若生被其逐死，服其丧之为美也，况献舞之事，相去才十年，间不容蔡季卒，葬与献舞得立之迹，不见于经也，况世家年表，皆无其事，杜预陆氏失之矣，春秋入之例，有加自文者，此盖其国奉之以归，故书其所自，以其有助焉尔？其事之善恶，亦皆随而见之，不系于轻重也，胡氏曰：蔡季之去，以道而去者也，其归以礼而归者也。公子不去国，季何以去权也。既归，何以不有国献舞立矣，若季者，刘敞所谓智足以与权而不乱，力足以得国而不居远而不携，迩而不迫者也，是以见贵于春秋。
癸巳葬蔡桓侯
愚按：五等诸侯，春秋于其葬，皆称公，惟蔡桓侯书，本爵啖氏曰：蔡季之贤，为之请于王，故仍其爵，先儒遂以为书，其一是则诸非自见书蔡桓侯，则以见春秋之臣子不请于王，私諡其君而称公者，皆为有罪矣，啖氏之説不知何所本？春秋二百四十二年，列国之君，书者多矣，岂无贤如蔡季者，一二人为其君，请諡于王，而独一蔡季也，朱子曰：书蔡桓侯，只是文误此説为近。
及宋人衞人伐邾
高邮孙氏曰宋衞穪人微者也髙氏曰春与仪父盟于趡，今乃自背其盟，同宋衞伐之是诚，何心哉？夫宋人者，岂非弑君之党乎？自宋督弑君，而贼犹未讨也，夫衞人岂非逐君之贼乎？自衞侯见逐而贼犹在国也，今公与他国弑君，逐君之党，合心同党，以伐同盟之隣，国则公之恶不容于世矣，圣人不书，公而止书及者，以桓之罪显然，如此千载之下，皆知其与宋衞伐邾者鲁桓也，不必斥言之。
冬十月朔日有食之
髙邮孙氏曰：书朔不书日，孔子因旧史不能加之也。
十有八年春王正月
胡氏曰：春秋于十八年，复书王明弑君之贼，虽身已没，而王法不得赦也，又据桓十五年，天王崩，至是，新君嗣，三年之丧毕矣，明弑君之贼，虽在前朝，而古今之恶一也，然则篡弑者不容于天地之间，身无存殁，时无古今，皆得讨而不赦，圣人之法严矣。
公会齐侯于泺公与夫人姜氏遂如齐
春，公将有行，遂与姜氏如齐，申繻曰：女有家，男有室，无相渎也，谓之有礼，易此必败，公会齐侯于泺，遂及文姜如齐，齐侯通焉，公谪之，以告 ，张氏曰：泺之会，不言夫人者，夫人不与行会，礼也。谢氏曰：与者彼欲行，而我从之也，遂者，彼欲行，而我弗能制也，春秋书与书，遂罪其微弱也，女子以幽静为德正位于内而已，故女子与外事，则专修外，礼则放驯致其欲，必为大患，文姜之弗率，妇行也，既与之出，会于泺，又与之，出适于齐，人君正家之道，扫地尽矣！女子一失，防闲其乱，有如此者，然则闺门袵席之间，可不慎哉！胡氏曰：与者许可之辞，罪在公也，按齐诗恶，鲁桓微弱，不能防闲文姜，使至淫乱，为二国患，而其辞曰敝笱在梁，其鱼唯唯，齐子归止，其从如水言，公于齐姜，委曲顺从，若水从地无所不可，故为乱者，文姜而春秋罪桓公治其本也。易曰：夫夫妇妇，而家道正夫，不夫则妇不妇矣，干者夫道也，以乘御为才，坤者，妇道也，以顺从为事，易着于乾坤，述其理，春秋施于桓公，见其用。
夏四月丙子公薨于齐
四月丙子，享公使公子彭生乘公，公薨于车，鲁人告于齐，曰：寡君畏君之威，不敢寜，居来修旧好，礼成而不反，无所归咎，恶于诸侯，请以彭生除之，齐人杀彭生 ，胡氏曰：鲁君弑而薨者，则以不地见弑，今书桓公薨于齐，岂不没其实乎？前书公与夫人姜氏如齐后书，夫人孙于齐，去其姓氏，则其实亦明矣髙氏曰书薨于齐而不书，所薨之故，不忍言也。所以养臣子志而厉忠孝之心，夫桓公弑君而篡其位，其终亦不免，见杀于人，而不以讨贼之辞，加之者齐侯，但杀鲁君耳，不讨其弑，隐之罪也，圣人亦据实而书之，所以絶篡弑无已之乱也。
丁酉公之丧至自齐
髙邮孙氏曰：桓公见弑于齐，丧于此，始自齐至，告于庙，故经书之也髙氏曰丧在外，必至于内，然后能葬，故书公之丧至自齐，而夫人之罪，不言可知也。
秋七月
冬十有二月己丑葬我君桓公
髙氏曰：穪我君别，外丧也 ，愚按：春秋之法，君弑贼不讨，则不书葬，所以责臣子以讨贼之事，而尽其不共戴天之义也，故隐公弑则不书葬，今桓公亦弑而书葬者，有诸己而后求诸人，无诸已而后非诸人，桓公弑隐公而自立，不特不为君父讨贼而已，盖弑君之贼也，及其弑也，又安可责其臣子以复讐讨贼之义哉！故于齐人杀公而书薨，明齐人无讨贼之义于桓公，既弑而书葬，明桓公为当讨之贼，此皆圣人之特笔，而春秋之权衡也。
春秋阙疑卷五
<经部,春秋类,春秋阙疑>
钦定四库全书
春秋阙疑卷六      元 郑玉 撰庄公
公名同，桓公之子，庄王四年即位，諡法胜敌，克乱曰庄。
元年春王正月
三月夫人孙于齐
公羊氏曰：孙犹逊也，内讳奔谓之孙，夫人何以不称氏？与弑公也，左氏曰：不称姜氏絶不为亲胡氏曰：夫人文姜也，桓公之弑，姜氏与焉，为鲁臣子者，义不共戴天矣，嗣君夫人所出也，恩如之何？狥私情则害天下之大义举，王法则伤母，子之至恩，此国论之，难断者也，经书夫人孙于齐而恩义之轻重审矣，梁人有继母杀其父者，而其子杀之，有司欲当以大逆孔季彦曰：文姜与弑鲁桓，春秋去其姜氏，谓絶不为亲夫絶不为亲者即凡人尔，宜以非司寇而擅杀当之，不得以逆论也，人以为允，故通于春秋，然后能权天下之大事矣，孙者顺让之辞，使若不为人子所逐，以全恩也髙邮孙氏曰文姜之孙，则去其氏，哀姜之孙，则不去氏，文姜杀其夫桓公，哀姜杀其子，闵公奸恶之迹，同而杀君之罪等，然其氏，或去或不去者，圣人之意也，文姜之恶可见矣。其孙于齐，是宜见絶于齐也，不称姜氏？所以许齐絶之也，齐侯，则是与夫人为恶者矣。然许齐絶之者，非为齐襄设也，以明骨肉之亲，罪恶之大，至其害义，虽其亲得絶之也。哀姜之恶可知矣。其孙于邾，邾非哀姜之国，非所宜往也，特曰姜氏，所以明邾得絶之也。文姜齐，女齐絶之则有疎骨肉之嫌，圣人辨其嫌，使之得絶也，故不称姜氏而书曰：夫人孙于齐，哀姜孙于邾，邾非其族，以明邾不当受，异姓之女，他国之夫人来则絶之尔。故书曰：夫人姜氏孙于邾 ，愚按：胡氏谓絶不为亲盖谓鲁，非谓齐也，若云谓鲁当去，夫人之号，而存姜氏之姓，不当去姓而存号也，盖文姜弑桓，鲁人当絶不待春秋之文，惟齐人当絶则非圣人察见至微，断以大义，不能识也，故其书法若此，以哀姜不去氏，而互观之，则可见矣。
夏单伯逆王姬
左作送公谷作逆，谷梁氏曰：单伯者何？吾大夫之命乎天子者也，命大夫，故不名也。其不言如，何也？其义不可受于京师也，其义不可受于京师，何也？曰：吾君弑于齐，使之主婚姻，与齐为礼，其义固不可受也。公羊氏曰：何以不称使？天子召而使之也，逆之者，使我主之也，曷为使我主之，天子嫁女于诸侯，必使诸侯同姓者主之，诸侯嫁女于大夫，必使大夫同姓者，主之髙邮孙氏曰：单伯于此，见经之后庄，十四年，书齐人，陈人，曹人伐宋，单伯防伐宋，冬又防诸侯于鄄，春秋王臣而防诸侯俱序，诸侯之上，亦不若内臣，而书防也，惟内臣防诸侯，则曰防某，由此观之，则单伯，内臣非王臣也，王姬未至于鲁，不当称送，此当从二作逆，张氏曰：单伯果以天子大夫送王姬，必俟馆成之后，方至鲁，岂得预书之 ，愚按文十五年经书，单伯至自齐，单伯为鲁请叔姬，故书其至，使为王臣，则安得告至于鲁，其为内臣明矣。
秋筑王姬之馆于外
胡氏曰：鲁于王室，为懿亲其主，王姬亦旧矣，馆于国中，必有常处，今特筑之于外者，谷梁子以为仇讐之人非所以接婚姻也，衰麻非所以接弁冕也，知其不可，故特筑之于外也，筑之于外，得变之正乎？曰：不正有三年之防天王于义不当，使之主有不戴天之讐庄公于义，不可为之主，筑之于外之为宜，不若辞而不主之为正也，是以君子贵端本焉，春秋于此事一书，再书者，其义以复讐为重示天下，不可忘君亲之意，故虽筑馆于外，不以为得礼，而书之也髙氏曰使不知而为之，犹可恕也，知其非是，而犹且为之，又筑馆于外以自诬，此圣人所以深诛而详着之也。
冬十月乙亥陈侯林卒
王使荣叔来锡桓公命
家氏曰：锡命之礼，在春秋屡见，而其事不同，或即位而见锡，或歴年乃加锡，或以死而追锡，鲁桓卫襄死而锡者也，襄之殁也，王使成简公追命之曰：叔父陟恪在我先王之左右，以佐事上帝，予敢忘髙圉亚圉策书之辞也，鲁桓锡命，亦当仿此。谢氏曰：悖逆之人，王法在所诛，絶乃反生而来聘，死而锡命，逆天之大也，来聘称天王，以明王者，当若天道也，锡命称王，以明周王，弗克若天也，宪天理物，王之徳也臣不能相之于始，王不能若之于终，由是所为背天而天理不复见矣。故王之聘锡桓公也，始则名其宰以宰不能相王于始也，终则去其天，以王不能若天于终也，愚按：桓公既死，王来锡命，圣人犹去其天，以示贬者，所以见古今之恶一也，罪人虽死，犹当追废，以示诛絶，使后之为恶者知惧而不敢为；况可锡命而褒宠之乎？其诛讨之，法岩矣。
王姬归于齐
胡氏曰：鲁主王姬旧矣，在他公时，常事不书，此独书者以归于齐故也。逆于京师，筑馆于外而不书，归于齐，则无以见其罪之在也，书归于齐而后忘亲，释怨之罪，着矣春秋复讐之义明矣，家氏曰：尧之女舜也，书曰：厘降二女于沩汭，诗序言王姬，适诸侯曰：下嫁于诸侯，曰降，曰下犹有自上而下之意，至春秋垂法，则曰：王姬归于齐，与列国女嫁诸侯者无异词，此出于圣人之特笔，所以见隂从阳夫倡妇，乃天地之大义，不以天子女至贵而紊，居室之大伦，其虑后世逺矣由秦汉以来，务在尊君，抑臣列侯尚主，夫屈于妇甚至，降其父母，下从弟昆，不使以尊行而临帝女，失春秋之教矣。
齐师迁纪郱鄑郚
谢氏曰：齐将灭纪，故迁其三邑而有之，胡氏曰：邑不言迁，迁不言师，其以师迁之者，见纪民犹足与守，而齐人强暴，用大众以迫之，为已属也，凡书迁者，自是而灭矣，春秋兴灭国继絶世则凡迁国邑者不再贬，而罪已见矣。
二年春王二月葬陈庄公
夏公子庆父帅师伐于余丘
谷梁氏曰：于余丘，邾之邑也。胡氏曰国而曰伐，此邑尔，其曰伐，何也？志庆父之得，兵权也，庄公幼年即位，首以庆父，主兵卒，致子般之祸于余丘，法不当书，圣人特书之以志，乱之所由为后戒也，鲁在春秋中见弑者三君，其贼未有不得鲁之兵权者，公子翚再为主，将専防诸侯不出，隐公之命，仲遂擅兵两世，入伐邾，防师救郑，三军服其威，令之日久矣，故翚弑隐公，而寪氏不能明其罪，庆父弑子般而成季，不能遏其恶，公子遂杀恶及视，而叔仲惠伯不能免其死，夫岂一朝一夕之故哉？春秋所书为戒逺矣。
秋七月齐王姬卒
谢氏曰：齐告王姬之防，鲁庄公为之服大功，故书卒，或曰由鲁嫁，故为之服，礼者称情而为之文也，亲非姊妹而为之服，其服，非礼也，齐吾之世讐也其始为之主，其婚，其终为之服，其防非孝也；胡氏曰：庄公于齐，王姬厚矣，如不共戴天之念何？此所谓不能三年之防，而缌小功之察，特卒王姬以着其罪。
冬十有二月夫人姜氏防齐侯于禚
左氏曰：书奸也，谷梁氏曰：妇人既嫁不逾竟，逾竟非正也。妇人不言防言防非正也。飨甚矣，胡氏曰：妇人无外事，送迎不出门，见兄弟不逾域，在家从父，出嫁从夫，夫死从子，今防齐侯于禚，是庄公不能防闲其母，失子道也，故赵氏曰姜氏，齐侯之恶着矣，亦所以病公也？曰：子可以制母乎？夫死从子，通乎其下，况于国君君者，人神之主，风教之本也，不能正家，如正国何？若公者？哀痛以思父诚敬以事母，威刑以督下，车马仆从，莫不俟命夫人，徒往乎？夫人之往也，则公威命之不行，哀戚之不至矣， 愚按：夫人之孙，既去其氏矣，此复其氏者，所以着其为齐侯之妹，示之以别，而讨其乱，伦之罪也。
乙酉宋公冯卒
三年春王正月溺防齐师伐衞
谷梁氏曰：此公子溺也，其不称公子？何也？恶其防仇讐伐同姓，故贬而名之也，公羊氏曰溺者何？吾大夫之未命者也，胡氏曰：有父之讐而释怨罪大矣，况与合党兴师，伐人国乎？
夏四月葬宋庄公
五月葬桓王
左氏曰：缓也，胡氏曰：天子七月而葬，同轨毕至，诸侯五月，同盟至，大夫三月，同位至士，逾月外姻，至王崩，至是，盖七月矣，先儒或言天子不志葬，又以为不言葬者，常也，夫事孰有大于葬，天子者，而可以不志乎？死生终始之际，人道之大变，岂以是为常事，而不书也，陈氏曰：文公使公子遂葬晋侯，叔孙得臣葬襄王，是均周晋也，昭公使叔弓葬宋公，滕侯叔鞅，葬景王是均，周宋滕也，均犹可也，晋景公卒，成公吊防，而定王不书葬，楚康王卒，襄公送防，而灵王不书葬，不臣于周，而诎于晋，楚春秋详之，是故春秋不徒志葬也。
秋纪季以酅入于齐
纪于是乎始，判 朴乡，吕氏曰：春秋之法，凡人臣窃地以迯者，必书奔今酅，不书奔，则非奔也，凡人臣窃地以自恣者，必书叛，今酅不书叛，则非叛也，不书奔，不书叛，而直书以酅入于齐，则是以酅入于齐，求存其宗祀而已，胡氏曰：不书名者，天下无道，强众相陵，天子不能正方伯，不能伐屈，已事齐，请后五庙，其亦不得已而为之者，非其罪也髙氏曰析地而去，国降志而事讐，此非纪季之心也，以宗国为矣， 愚按纪季当纪之危，能与其君效死，勿去，以守社稷者，正也，至于力不能守，奉兄之命，以酅入齐，求存宗祀，盖亦其情之甚，不得已者，然视卖国忘君弃亲，事讐者有间矣，故圣人不曰以酅叛，亦不曰以酅奔，而曰纪季，以酅入于齐，所以恕季而罪齐，然非褒季也。
冬公次于滑
将防郑伯谋纪故也。郑伯辞以难，谷梁氏曰：次，止也，有畏也。欲救纪而不能也，胡氏曰：春秋纪兵伐而书，次以次为善救而书，次以次为讥，次于滑讥之也，鲁纪有婚姻之好，当恤其患于齐，有父之讐不共戴天，茍能救纪，抑齐一举而两善并矣，见义不为而有畏也。春秋之所恶，故书公次于滑，以讥之也。
四年春王二月夫人姜氏享齐侯于祝丘
谢氏曰享，两君相见之礼也。享礼在庙，尚敬也，夫人出享齐侯黩，礼之大也，人无耻畏，则无所不为，故文姜，初，防齐侯于禚，次享齐侯于祝丘，张氏曰：夹谷之防，齐侯欲享鲁君，夫子犹以牺象不出门，嘉乐不野合拒之，岂齐侯文姜可以行之，于祝丘乎？假先王之礼，而为禽兽之行，大乱之道也。
三月纪伯姬卒
泰山孙氏曰：内女不卒，此卒者为夏，纪侯大去其国，齐侯葬纪，伯姬起也，程氏曰：伯姬卒，而纪国亡，鲁为父母兄弟之国，反使齐侯葬之书，此所以罪鲁，是谓文见于此义起，在彼者也，或曰：齐侯迫逐纪侯，取其国而葬其妻，义岂在此乎？曰：齐侯之恶，不待贬絶而可知，若鲁之罪，则圣人之所以明微也。家氏曰：内女嫁于诸侯，而书卒者凡七人，其间复有出而归者焉。至于卒葬，皆书，则纪伯姬及叔姬与宋共姬三人尔，伯姬以国亡，为齐所葬，愍而书之，叔姬，伯姬之娣，国亡夫死，守节于酅，特録其葬非例也。共姬则遇灾而终，节行显著，是以卒葬皆书之。
夏齐侯陈侯郑伯遇于垂
襄陵许氏曰：齐与陈郑遇垂，盖谋取纪，是以纪侯见难而去也。
纪侯大去其国
纪侯不能下齐，以与纪季；夏，纪侯大去其国，违齐难也。 ，程子曰：纪侯大去其国，大名责在纪也，常山刘氏曰：大者纪侯之名，生名之着，失地也髙氏曰按齐之图纪，固非一日，先以兵迁其三邑，志固在于灭矣，纪量力之不支，无以为计，遂使季以酅事之，夫纪地不过百里，而去四邑，则地防尽矣，今齐方与陈郑遇垂兵，未加于其国，纪侯不暇葬其妻，遽委之而去，此何理哉？夫为国君死社稷，不以难去，今纪无内难，但为齐所逼，而敌犹未至境也，借使齐以兵临我，犹当励其臣民，固其御备，而为之守，上诉于天子，近赴于隣国，求为之援，不幸而力不足，则亦死之可也，恶有先自委其国而去之者哉？先儒以太王之事，拟之过矣，胡安定先生曰纪侯自去国，为齐有不言灭者，非灭也，齐未尝加兵于纪之都城，不言奔者，非奔也，奔者，身虽奔，而国家在焉，陈氏曰：纪侯大去其国，未知纪之自亡欤？人之亡之欤？曰：齐侯葬纪伯姬，则齐亡之也。
六月乙丑齐侯葬纪伯姬
胡氏曰葬纪，伯姬不称，齐人而目其君者，见齐襄迫逐纪侯，使之去国，虽其夫人在殡而不及葬，然后襄公之罪着矣， 愚按：凡葬者皆彼来告，而此往防之也，纪既亡矣，必不来告也，齐侯葬之，鲁必不防也，圣人所以录伯姬之葬罪鲁，且罪齐也，罪鲁者，以其不能救婚姻之国，至于灭亡，虽其姊妹之防亦不能葬，而使讐人得以葬之也，罪齐者，以其既灭人之国，乃葬人之妻，大暴而小，慈以欺世盗名也。
秋七月
冬公及齐人狩于禚
公羊氏曰：公及齐侯狩，其称人何？讳与讐狩也，前此有事矣，曷为独于此焉讥？莫重乎与讐狩也，胡氏曰：夫狩者驰骋田猎，其乐下主乎已，一为干豆，其事上主乎宗庙，以为有人心者，宜于此焉变矣！故齐侯称人，而鲁公书，及以着其罪。
五年春王正月
夏夫人姜氏如齐师
薛氏曰：齐帅者，军旅之间也髙邮孙氏曰：不曰其地师之次，止无常也，谢氏曰：孙于齐，犹有畏心焉，防于禚享于祝丘，则无所畏矣，曰防，曰享，犹有耻心焉，如齐师，则无耻矣！防非夫人事享又甚焉，享非夫人事如齐，师又甚焉，胡氏曰：曰防，曰享，犹为之名也。至是如齐师，羞恶之心亡矣，夫人之行，不可复制矣，春秋书此以戒后世，谨礼于微，虑患于早之意也。
秋郳黎来来朝
胡氏曰：郳国黎来，名诸侯之附庸，未受爵命，书名例也。程氏曰：郳黎来来修朝礼，故书曰朝且，其后数从中国诸侯之防王命以为小邾子盖于此，已能自进于礼矣。
冬公防齐人宋人陈人蔡人伐卫
纳惠公也，谷梁氏曰：是齐侯，宋公也，其曰人何人，诸侯所以人公也，其人公何？逆天王之命也髙氏曰卫朔，谮其兄使至于死，而盗其位，其罪至大，天王治，其旧恶而废之，斯得宜矣。诸侯举兵强纳之，悖抗王命，不臣之甚也！谢氏曰：内无贬公之道，故上书公以见诸侯，下书人以示贬。
六年春王正月王人子突救卫
胡氏曰：王人微者子突其字也，以下士之微，超从大夫之例，而书字褒救，卫也髙氏曰善子突，则以尊王命，故尊王命所以重诸侯之罪也，家氏曰：救固善也，而王师不言救，诸侯相攻，而诸侯救之，夷狄内侵，而方伯连帅救之，可以言救，今诸侯擅兵伐国，王不能令以兵救之，救非所以施于王也，盖伐之为言，天子事也，而诸侯以之救之为言，诸侯事也，而天子以之用，见当时诸侯之无王，而名分防于扫地矣！圣人作经，垂训于诸侯之伐，则削其爵，而人之于子突之救，则正其名而字之，所以明君臣之分，而正五国，无王之戮，其义精矣。
夏六月卫侯朔入于卫
衞侯入放公子，黔牟于周放，跪于秦，杀左公子泄，右公子职乃即位， 公羊氏曰衞侯朔何以名犯命也。其言入簒辞也，谷梁氏曰：入者，内弗受也。出入名以王命絶之也。程子曰：朔搆其兄而使至于死，其罪大矣，然父立之，诸侯莫得而治也，王治其旧恶，而废之宜也。胡氏曰：朔借诸侯之力，连五国之师，拒王官之，微者以复归于衞其势宜无难矣！而书入者，逆王命也。朴乡，吕氏曰：春秋之初，惟桓之五年书衞人陈人蔡人从王伐郑，是天王犹能举征伐之权也，惟庄之五年，书，鲁，齐、宋、陈，蔡伐衞六年春王人子，突救衞是天王犹能执废置诸侯之权也，夫三国从王伐郑，而郑服则诸侯无有不臣者矣，惟其伐郑，而郑不服，然后王命不行于天下，夫使王人子突救衞而黔牟立，则诸侯无敢不禀命而自立者矣，惟其救衞而朔得以自立，然后王命，益不行于天下，春秋之初，天王之能举，政刑者，惟此二事，而仅止于此，然则郑寤生之抗王，五国之纳朔，擢发不足，数其罪矣。
秋公至自伐衞
髙邮孙氏曰：人君一出，或行数事，不可并告，择一事之重者而告之，春秋因旧史书之尔。
螟
冬齐人来归卫俘
胡氏曰：俘者二传以为宝，按：商书称遂伐三朡，俘厥宝玉，则俘者正文也，宝者，释辞也，言齐归卫宝，则知四国皆受朔之赂矣，春秋特书此事，结正诸侯之罪也，夫以弟弑兄臣弑君，篡居其位，上逆天王之命，人理所不容矣，彼诸侯者，岂其弗察而援之甚力，则未有以騐其防心失志，迷惑之端也，及至，齐人归宝，然后知其有欲货之心而动于恶也，世衰道微，暴行交作，狥于货宝，贿赂公行，使君臣父子兄弟终去仁义，怀利以相与，不至于篡攘，则不厌也，春秋结正诸侯之罪，垂戒明矣，髙邮孙氏曰：齐为主兵，又分赂焉不着，齐人之归，则无以见齐主其赂，家氏曰：圣人为鲁讳，故于郜鼎则曰：取之宋言，宋人以归于鲁，非鲁取之于衞宝则曰齐人来归，言齐人以归于鲁，非鲁取之，皆讳赂之辞，所以存其羞恶之心，而垂戒于后世也。
春秋阙疑卷六
钦定四库全书
春秋阙疑卷七      元 郑玉 撰
七年春夫人姜氏防齐侯于防
髙氏曰防鲁地齐侯来而夫人出防之也
夏四月辛卯夜恒星不见夜中星陨如雨
胡氏曰：恒星者列星也，如雨者言众也，人事感于下，则天变动于上前此者，五国连衡，旅拒王命，后此者，齐桓，晋文更伯中国，政归盟主，王室遂虚，其为法度废絶威信陵迟之象，着矣。
秋大水无麦苗
张氏曰：周之秋，今五月也，麦熟苗秀，因水漂尽，民食乏絶，有国之大事，故书髙氏曰秋大水，而无麦苗，与陨霜杀菽，同义，因水灾而无也，胡氏曰：书大水，畏天灾也，无麦苗，重民命也，畏天灾重民，命见王者之心矣，忽天灾而不惧，轻民命而不图国之亡无日矣！春秋所以谨之也。
冬夫人姜氏防齐侯于谷
胡氏曰防鲁地，谷齐地，初，防于禚次享于祝丘，又次如齐师，又一嵗而再防焉，其为恶益逺矣明年无知弑诸儿，其祸淫之明验也。
八年春王正月师次于郎以俟陈人蔡人
谷梁氏曰：次，止也俟，待也，杜氏曰：期共伐郕，陈，蔡，不至，故驻师于郎以待之，胡氏曰：伐而次者，有整兵慎战之意，其次善之也，遂伐楚，次于陉是也。救而次者，有缓师畏敌之意，其次讥之也，次于匡，于聂北，于雍榆是也。俟而次者，有无名妄动之意，次于郎，以俟陈人，蔡人是也。
甲午治兵
谢氏曰：以陈，蔡，不至，故择日治兵，志于攻郕故也。国君治兵，有时事起，而后治兵，兵不素习故也，胡氏曰：此治兵于郎也，俟而不至，暴师露众，役久不用，则有失伍，离次逃亡，溃散之虞，故复申明军法，以整齐之，其志非善之讥，黩武也。
夏师及齐师围郕郕降于齐师
仲庆父请伐齐师，公曰：不可，我实不徳齐师何罪？罪我之由 ，胡氏曰：书及齐师亲仇，讐也，围郕者，伐同姓也，郕降于齐师者，见伐国无义而不能服也，于是庄公之恶着矣。
秋师还
胡氏曰书，师还，讥久役也，按左氏，仲庆父请伐齐师，庄公不可，是国君上将亲与围郕之役也，然其次其及其还，皆不称公者，重众也，春秋正例君将不称师，则以君为重，今此不称公，又以为重，众何也？轻举大众，妄动久役，俟陈蔡而陈，蔡，不至，围郕而郕，不服歴三时而后还，则无名黩武，非义害人，未有如此之甚也！至是师为重矣，义系于师，故不书，公以着劳民，毒众之罪，为后戒也，春秋王道轻重之权衡，此类是矣。常山刘氏曰：春秋书鲁用师，未有如此之详者，盖庄公此年之师，尤为非义，上不禀命于天，王无故次郎，可谓无名，甲午，治兵，可谓黩武围郕，而郕降齐，可谓无功，歴三时而师还，可谓害民夫逆天道，亲仇讐围同姓，民力，与国不信，伐国不服，故圣人备书之，以见其罪。
冬十有一月癸未齐无知弑其君诸儿
齐侯使连称，管至父戍葵丘，时而往，曰：及而代朝戍，公问不至，请代弗许，故谋作乱，僖公之母弟曰夷仲年，生公孙无知有宠于僖公，衣服礼秩如适，襄公绌之，二人因之以作乱，连称有从妺在公宫，无宠，使间公曰：捷，吾以女为夫人，冬十二月，齐侯防于姑棼，遂田于贝丘，见大豕，从者曰：公子彭生也，公怒曰：彭生敢见！射之，豕人立而啼，公惧，队于车伤足，防屦反，诛屦于徒人费，弗得鞭之，见血，走出，遇贼于门，劫而束之，费曰：我奚御哉？袒而示之背，信之费，请先入伏公而出，鬬死于门中，石之纷如死于阶下，遂入杀孟阳于牀曰：非君也，不类，见公之足于戸下，遂弑之，而立无知，初，襄公立无常，鲍叔牙曰：君使民慢，乱将作矣，奉公子小白出奔，莒乱作，管夷吾，召忽奉公子纠来奔 ，谢氏曰：无知僖公母弟年之子也，衣服礼秩如适，因以作乱，然则公孙无知，缘公孙之宠，而敢为大逆者也，春秋夺其公孙所以絶其亲而诛之也，公子公孙恃子孙，有承继之道而肆为逆，恶者众矣，故卫州吁，黜其公子，齐无知，黜其公孙，所以正大法也，所以杜后世子孙争国之心也，无知书，齐与州吁书，卫同意，胡氏曰：僖公私其同母异于他弟，施及其子，衣服礼秩如适，此乱本也，故于年之来聘，特以弟书于无知之弑，不称公孙着其有宠而当国，垂戒之义明矣，古道亲亲与尊尊，并行而不相悖，故尧亲九族，必克明俊徳而后九族，睦周封同姓，必庸康叔，蔡叔，而后王室，强徒知宠爱亲属而不急于尊贤，使为表仪，以为亲亲之道，必有篡弑之祸矣，徒人费，遇贼于门先入，伏公出而鬭死，石之棼如死于阶下，是能死节者也，春秋重死节之臣，而法有特书，其不见于经，何也？如费等则所谓便辟私昵之，臣逢君之恶，田猎毕弋，而不修民事，使百姓苦之者也，与大臣孔父仇牧，义形于色，不畏强御，以身死职则异矣，当是时，管仲隰朋，鲍叔皆沉于下僚，不见庸也，而徒人费石之棼，如乃得居左右，襄公之所疎逺亲信如此，故以齐国之强大一也，桓公用之，则九合诸侯，不以兵车，由亲贤人逺小人所以兴也，襄公用之，不能保其身死于戸下由亲小人逺贤人所以亡也，此二人虽死于难，与自经于沟渎而莫之知者，犹不逮焉，乃致乱之臣，死不偿责，又何取乎？陈氏曰：弑君者连称，管至父则其専罪无知，何君弑而无知受之，则贼不在二子，春秋诛利心，是故连称管至父实弑齐襄，无知与闻故者也，而无知受之则无知，为逆首，张氏曰：襄公即位，以至于今，春秋所书，齐事无一非亡国，戕身之谋，所谓积不善之，余殃者也。
九年春齐人杀无知
初，公孙无知虐于雍廪，至是，雍廪杀无知 ，胡氏曰：杀无知者，雍廪也，而曰齐人者讨贼之词也，弑君之贼，人人之所恶，夫人之所得讨，故称人人者，众辞也，无知不称君，已不能君，齐人亦莫之君也。
公及齐大夫盟于蔇
髙氏曰按国语，韦昭注云：齐人杀无知，逆子纠于鲁，庄公不即遣，而盟以要之，齐大夫归遂隂召小白于莒，则知此盟，盖公意也。故书公及凡国乱而嗣君未定，则方伯请天子之命以正之可也，今公既不能请天子之命，乃捐礼以求盟，且齐人义欲纳纠，而自迎之，又何以盟为然，齐来求君，而公固欲盟，茍辞不盟，恐生他变，故以一时之权，抗公而盟于蔇，所以称齐大夫而不见名氏者，圣人深察，人情所难，而曲尽一时之变，有异乎处父髙傒也公之所为如此，宜乎齐人之背盟也。
夏公伐齐纳子纠齐小白入于齐
夏，公伐齐，纳子纠，桓公自莒先入 子纠，公谷皆无子字，程子曰：春秋书公伐齐，纳纠而不称子，不当立者也，书齐小白入于齐，以国系者，明当立也，桓公兄也，当立子纠弟也，不当争考之，春秋可见桓公之入也，书曰：齐小白入于齐，鲁之纳子纠也，书曰：公伐齐，纳纠左氏，误多子字，公谷之言是也。杨山曰：尝攷子纠与小白未尝为世子，而俱出奔，故春秋不书子而书，公伐齐，纳纠齐小白入于齐，以齐系小白，宜有齐者也，纠不称子，又不系之齐者，外之不宜有齐者，不宜有齐而入之，是为乱而已，胡氏曰：纳者不受而强致之，称入者难词，襄公见杀，纠与小白，皆以庶子出奔，而纠弟也，按史周公诛管，蔡以安周，齐桓杀其弟，以反国，是纠幼而小白，长其有齐，宜矣，宜则何以不称公子？内无所承，上不禀命，故以王法絶之也，桓公于王法，虽当絶视子纠则当立，故管仲相桓公，为徙义，召忽死，子纠为伤勇 ，愚按子纠，小白之少长，记所载不同，今亦无从考证，但以论语所记，子路曰：桓公杀公子纠，召忽死之，管仲不死，曰：未仁乎？子曰：桓公九合诸侯，不以兵车，管仲之力也，如其仁，子贡曰：管仲非仁者与桓公杀公子纠不能死，又相之，子曰：管仲相桓公，一匡天下，民到于今受其赐，微管仲，吾其被发左袵矣，岂若匹夫匹妇之为谅，自经于沟渎而莫之知也，观之，则桓公管仲之事，决非簒弑矣，故程子释之曰：桓公兄也子纠弟也，仲私于所事，辅之以争国，非义也；桓公杀之，虽过而纠之，死实当仲始与之同谋，遂与之同死可也，知辅之争为不义，不死，以图后功，亦可也，故圣人不责其死而称其功，若使桓弟而纠兄，管仲所辅正，桓夺其国而杀之，则管仲之与桓，不可同世之讐也若计其后功，而与其事，桓无乃害义之甚起，万世反覆，不忠之乱乎？程子之为是说，盖以夫子之言可信也，若使桓公之立，非义虽有及人之功夫子之言不以过，掩其功而功过，并论可也。许其功掩其过，以成败论人，吾知夫子之言必不如是也。况肻以召忽死，子纠之难，为匹夫匹妇，自经于沟渎而莫之知者乎？程子之说，千古不易之论，有天下国家者之所当取法，岂特施于桓公，管仲而已哉！
秋七月丁酉葬齐襄公
髙邮孙氏曰齐乱不以时葬于是小白始入葬之
八月庚申及齐师战于干时我师败绩
公丧戎路乗传而归 ，胡氏曰：何以不书公，庄公忘亲释怨，欲纳讐人之子谋，定其国家，不为复讐与之战，是故没公以见贬，若为复讐举事，则此战为义战，当书公冠于败绩之上，与沙随之，不得见平，丘之不与盟为比，以示荣矣，惟其不以复讐战也，是故讳公以重，贬其忘亲，释怨之罪，其义深切着明矣髙邮孙氏曰：春秋之义，内不言战，言战则败，二百四十二年之间，未有内言败绩者，干时之战，书战书败，此春秋之变例也。庄公父见弑于齐，齐为仇讐之国无时而可通，庄公受公子纠之奔，志欲纳之，已盟，其大夫伐齐，而纳纠矣，而公子小白先之，既忘其讐也又不量力而与齐战焉，战而不胜，而至于败，师徒崩丧，而子纠不免于死，为庄公者，其罪如何也？庄公有诸侯之位，国君之尊，民人之所瞻望，一国之所矜式也，父之仇，讐则忽而忘之，仇讐之弟则决而纳之，既不果纳，又战而败其师焉，不共戴天之讐已不报而与之交矣，无辜之民，又驱之战而至败焉，十二公之间师之恶，未有甚于此者，内不言战，战不言败，鲁史所以待鲁公之法也。若庄公之行，盖非鲁公之所宜为书，战书败，若曰吾君之所以至于是者，由其不君也， 愚按：不书，公所以讳鲁之辱而存臣子之礼，特书败，所以见公之恶，以明君父之讐，其词微而彰其义，微而着，非圣人孰能修之。
九月齐人取子纠杀之
鲍叔帅师来言曰：子纠亲也，请君讨之，管召讐也请受而甘心焉，乃杀子纠于生窦，召忽死之，管仲请囚，鲍叔受之，及堂阜而税之，归而以告，曰：管夷吾治于髙傒使相可也，公从之 ，张氏曰：杀兄弟，当着君之罪，而罪齐人者，废立之际，杀生予夺寄于当国之手，毫厘之差，霄壤之缪，今齐大夫始以纠为先君之子而盟，欲立之谋，不审于初，已为罪矣，及桓公得国，又不体其君，天伦之恩，从议亲之辟，以赦其罪，而必杀之，废兴生杀，轻率甚矣，故加子于纠，又书齐人书取书，杀则举国君臣同，责其忘恩，失义之罪也髙氏曰书齐人杀则小白在其中书，齐侯杀则国人之罪免矣，谷梁氏曰：外不言取，言取病内也。取，易辞也，犹曰取其子纠而杀之云尔，十室之邑，可以逃难，百室之邑，可以隐死，以千乗之鲁而不能存子纠，以公为病矣，常山刘氏曰：公伐齐，纳不正，故书纳纠而不曰子，齐人杀纠，而书子者，齐大夫既自与鲁盟而立之矣，又自杀之，故书曰：齐人取子纠杀之，以罪齐也，胡氏曰：取者不义之辞，前书纳纠不称子者，明不当立也。此书杀纠，复称子者，明不当杀也。或夺或予于义，各安春秋精意也，仁人之于兄弟，不藏怒焉，不宿怨焉，亲爱之而已，纠虽争立，越在他国，置而勿问，可也。必请于鲁杀之，然后快于其心，不仁亦甚矣！后世以传让为名，而取国者，必杀其主，以为一人心，防后患，意与此同，流毒岂不逺哉故孟子曰：五霸三王之罪人也，仲尼之徒，无道桓文之事者 ，愚谓纳纠不书，子以明纠不可以为齐君，所以罪鲁纳之不正，杀纠复书，子以明齐人杀其所立之君，以罪齐杀之，不当子纠之死，或曰，鲁杀，或曰，齐杀以经考之，齐人取之于鲁而杀之，齐人杀之，固有罪矣，鲁人非特不能纳之，又举以与齐，使齐得杀之，则犹鲁杀之也，故书法如此，而齐鲁之罪见矣。
冬浚洙
公羊氏曰：浚者防之也，曷为防之？畏齐也，胡氏曰：固国以保民为本，轻用民力，妄兴大作，邦本一揺，虽有长江，巨川限带封域，洞庭彭蠡，河汉之险，犹不足凭，而况洙乎？书浚洙见劳民于守国之末务，而不知本为后戒也。
十年春王正月公败齐师于长勺
齐师伐我，公将战，曹刿请见，其乡人曰：肉食者谋之，又何间焉？刿曰：肉食者鄙，未能逺谋乃入见，问何以战？公曰：衣食所安，弗敢专也，必以分人，对曰：小惠未徧，民弗从也，公曰：牺牲玉帛，弗敢加也，必以信，对曰：小信未孚，神弗福也，公曰：小大之狱，虽不能察，必以情，对曰：忠之属也，可以一战，战则请从，公与之乘，战于长勺，公将鼓之，刿曰：未可，齐人三鼓，刿曰：可矣，齐师败绩，公将驰之，刿曰：未可下，视其辙，登轼而望之，曰：可矣，遂逐齐师，既克，公问其故，对曰：夫战，勇气也，一鼓作气，再而衰，三而竭，彼竭我盈，故克之，夫大国难测也，惧有伏焉，吾视其辙乱，望其旗靡，故逐之髙氏曰公曷为败齐师，能强也，我因败绩而修备，齐师恃胜而益骄，是以能败之所以齐师之来，不书侵伐，盖因其兵入吾境，而遂败之，不待交战也，家氏曰：干时败归，齐人得志，取子纠而杀之，鲁复不敢校，而桓公挟其杀纠之余怒，以兵加鲁，鲁之师直桓之师，曲春秋书法，坦然易见也。幸鲁庄能与讐国为敌而又胜，故书曰：公败齐师于长勺，喜之也 ，愚谓春秋之法，诈战曰败，然鲁之败齐，齐曲鲁直，故春秋喜鲁之胜非喜其胜也，喜其胜于齐也。
二月公侵宋
胡氏曰：声罪致讨，曰伐濳，师掠境曰：侵声罪者，鸣钟击鼓，整众而行，兵法所谓正也，濳师者衔枚卧鼓，出人不意，兵法所谓竒也薛氏曰侵者，掠其边鄙也，怙于长勺之胜无故侵人之国，书始怨也。
三月宋公迁宿
胡氏曰：其曰迁宿者，宿非欲迁为宋人之所迁也，懐土常物之情，迁国重事也，虽违害就利，去危即安，犹或恐沈于众，不肯率从，而况迫于横逆，非其所欲，弃久宅之田里，刈新徙之蓬藋，道路之勤，营筑之劳，起怨，谘伤和气，岂不恻然有隠乎肆行莫之顾也。其不仁甚矣，凡书迁不待贬，而恶已见矣，髙邮孙氏曰：诸侯受地于天子，国于先君不能以道，守位以徳怀民而见迫于强大，受制于同列，去南面之位，而为之臣，屈诸侯之尊而为附庸之国，为之迁者，未免有罪，迁人之国，盖不可胜诛矣，许氏曰：迁之使未失其国家以往，其义犹有所难，则是王未尽亡也，至僖文以后则皆灭，国无迁国矣。
夏六月齐师宋师次于郎公败宋师于乘丘
齐师，宋师次于郎，公子偃曰：宋师不整，可败也，宋败齐必还，请击之，公弗许，自雩门窃出，皋比而先犯之，公从之，大败宋师于乗丘齐师乃还 髙邮孙氏曰：公正月，败齐师于长勺，而二月侵宋，齐纳纠之，恨不释而宋见侵之怨方兴，故齐，宋之师，防次于郎将，伐我公乗二国之未至，先败宋师，而齐师亦还也，胡氏曰：齐人轻举大众，深入他境，肆其报复之心，诚有罪也，鲁人若不用诈谋，奉其辞令，二国去矣，偷得一时之捷，而积四隣之忿，此小人之道，故次者不以其事胜者，不以其理交讥之 ，愚按礼记檀弓鲁庄公及宋人战于乗丘马惊公坠，败绩，与经不同，当以经为正，彼盖记礼者之误尔。
秋九月荆败蔡师于莘以蔡侯献舞归
蔡哀侯娶于陈，息侯亦娶焉，息妫将归，过蔡，蔡侯曰：吾姨也，止而见之，弗宾，息侯闻之，怒，使谓楚文王曰：伐我，吾求救于蔡而伐之，楚子从之，秋，九月，楚败蔡师于莘，以蔡侯献舞归 ，程子杂说，曰：庄十年，荆败蔡师于莘，荆始见于经，十四年，入蔡，十六年，伐郑，皆止书荆，荆本子爵，僻在南蛮，不能从中国政，令居中国，爵号不共王祭，故春秋外之庄二十三年，书荆人来聘于此，始能修聘，而未能备，中国之礼，故祗书人二十八年，荆伐郑，犹前志也，僖二年，楚人伐郑，至是，始改号楚，盖自此寖强矣，故皆称人，然终齐桓之世，惟祗人而不得与中国之防盟者为齐桓，能制其强也，至十有七年，齐桓卒楚，于是始横，十九年，则已盟于齐矣，二十一年，又盟于鹿上，用见周室衰微，楚氛方恶，至秋之防，则书宋公防于盂，执宋公以伐宋，楚于是大张列位于陈蔡之上，而书爵矣，所以着其强大难制，中国不能抗也，至冬告捷，以威诸侯，圣人复书，楚人使宜申来献捷，贬其爵，又书献以抑其强尔，从是以后有事于中国，皆用其爵惟贬，而人之者，各随事以见焉，刘氏意林曰：呉楚徐越其上，世皆有元徳显功通乎周室，徐始称王，楚后称王，呉越，因遂称王，王非诸侯所名也，是以外之？然犹不欲絶其类，是以上不使与中国等下，不使与外域，均推之可逺引之可来，此圣人慎絶人也。谢氏曰：荆之败蔡师也，哀侯无死，社稷之义，而臣服于荆，则君位已絶于国，故书名凡书败，书灭书入，以其君归者，春秋皆名以其前无死义之忠，后无复国之志，故以匹夫名之，陈氏曰：春秋为尊攘作也，荆败蔡师于莘，是猾夏之始也，而言以归，则蔡侯服楚也，是天下之大变也，呉敢顿。胡沈蔡，陈、许之师于鸡父，则诸夏之不亡者寡矣，是故书荆自此始，而春秋以呉终焉，圣人之所甚惧也。
冬十月齐师灭谭谭子奔莒
齐侯之出也，过谭，谭子不礼焉，及其入也，诸侯皆贺，谭又不至，齐师灭谭，谭子奔莒 ，赵氏曰：覆邦絶祀曰灭公，羊氏曰：何以不书出，国已灭矣，无所出也，啖氏曰：随敌人归者，书名以重其罪，故奔者不名，以示等差也。凡书灭，又书以归，及名者罪重，于奔者也。既责其不死位，又责其无兴复之志也。国灭，君奔者四，其三不书名，惟徐子章羽书名以服呉，后乃奔楚，故书名以罪之，胡氏曰：国灭身，奔而不能守其富贵，何以书爵乎？已无取灭之罪，为横逆所加，而力不能胜，至于出奔，则亦不幸焉尔矣！其义盖未絶也，谢氏曰：小国为大国所灭，其君力屈而奔者，非其不道，失国也，非以屈节在所弃也，以直词诉王，以王命求助邦国，则社稷可以复安矣，岂可遽以匹夫絶之哉！故君以国灭而奔者，春秋皆不名，陈氏曰：书灭始于此，春秋灭国三十六，五伯为之也 ，愚谓此齐桓图霸之始谋也，桓公入国，既定其位，方欲有以合天下之诸侯而惧人心之不一首，以谭之不礼于已而灭之，使天下诸侯惧而畏服，此所谓以力服人者也，夫三王之兴也，行一不义，杀一不辜，而得天下，皆不为也，齐桓杀纠以得国，杀一不辜矣，灭谭以立威，行一不义矣，虽能九合诸侯，一匡天下，而仲尼之徒，无道之者，五伯，三王之罪人，岂不信哉！
十有一年春王正月
夏五月戊寅公败宋师于鄑
宋为乗丘之役侵我公御之，宋师未陈而薄之，败诸鄑 ，张氏曰：宋师再至再败，祸旋及其君，鲁虽再胜其国，亦困于兵矣。
秋宋大水
宋大水，公使吊焉，曰：天作淫雨，害于粢盛，若之何不吊？对曰：孤实不敬，天降之灾，又以为君忧，拜命之辱，臧文仲曰：宋其兴乎？禹，汤罪已，其兴也勃焉；桀，纣罪人，其亡也忽焉，且列国有凶称孤，礼也，言惧而名礼，其庻乎？既而闻之曰：公子御说之词也，臧孙逹曰：是宜为君，有恤民之心， 张氏曰：外灾不书，此特书者，宋来告鲁吊之也，此见怨不废礼，诸侯往吊，主人罪已，盖古意之犹存，而未泯者，然文岂足以应天哉？闵公不能践敬之，一言而以靳宋万自祸，董氏所谓出灾害以谴告之，而不知变者，春秋之存灾异，可不察哉！胡安定，先生曰：春秋惟内灾，悉书外灾，或举一二以见天下之大异，东莱吕氏曰：诸国灾则书，其显然为众所知者，亦不待告也。
冬王姬归于齐
愚按：此王姬归齐，公谷皆以为过我，故书而先儒又多以为再主，齐昏以事考之，襄公既弑，则讐人已死，王姬归齐，前已责其甚者至此，不应再贬，当因适齐，道过于鲁，故鲁书之公谷之说为得之也。
十有二年春王三月纪叔姬归于酅
啖氏曰称纪，言纪之妇也，书归善叔姬之全，妇道也，陈氏曰纪亡矣，曷为谓之纪？叔姬存纪也。国灭而复见者，善词也，未始复也，而再见春秋，所以录灭国也，胡氏曰：庄公四年，纪侯去国，至此方卒，故叔姬归酅，归者顺辞，以宗庙在酅，归奉其祀也，鲁为宗国，妇人有来归之义，纪既亡矣，不归于鲁，所谓全节守义，不以亡故而亏妇道者也，鲁人髙其节义，恩礼有加，是故其归于酅，其卒，其葬史册悉书之，夫子修经存而不削，为后世劝家氏，曰：是时纪既亡矣，而春秋犹书纪叔姬者，录叔姬也，録叔姬是存纪于既亡之后，叔姬不与纪俱亡也髙邮孙氏曰：叔姬为伯姬媵，法不当书，春秋贤之，故备书之髙氏曰此见纪季以酅入齐，非叛也，政以存国，尔众人疑其迹，而春秋明其心，因叔姬之归，以见之。
夏四月
秋八月甲午宋万弑其君捷及其大夫仇牧
十一年，乘丘之役，公以金仆姑射南宫，长万公右，歂孙生搏之，宋人请之，宋公靳之曰：始吾敬子，今子鲁囚也，吾弗敬子矣，病之，至是，宋万弑闵公于泽，遇仇牧于门，批而杀之，遇太宰督于东宫之西，又杀之，立子游羣公子奔萧，公子御说奔亳，南宫牛，猛获帅师围亳。 ，谢氏曰：人君所与居处游燕，不可一非其人隂邪得居其间，则虽千乗之君匹夫，或得为之难，宋万凶勇之士也，凶则畜祸心，勇则无忌惮，闵公旦夕与之相亲，而不知为之戒，故一言拂意而不测之变，发于萧墙，然则左右近习，可以使非其人耶？胡氏曰：夫仇牧可谓不畏强御矣！然徒杀其身，不能执贼，无益于事，亦足取乎食焉，不避其难，义也，徒杀其身而不能执贼，亦足以为求利焉，而迯其难者之训矣，何名为无益哉？若仇牧，荀息立乎人之本朝执君之政，而君见弑，不以其私也，虽欲勿死，焉得而勿死，圣人书而弗削，以为求利焉，而迯其难者之劝也，惟此义不行，然后有弃其君如土梗，弁髦，曽莫之省，而三纲絶矣，家氏曰：太宰督亦死于此难，奚以不书督者，即前日弑殇公杀孔父之人，身负弑君，未讨之罪，今复为盗所殒，此乱臣逸天讨，不可以死节言者，旧史固与仇牧同书，圣人削之尔。
冬十月宋万出奔陈
萧叔大心及戴，武、宣、穆，庄之族以曹师伐之，杀南宫牛于师，杀子游于宋，立桓公猛获奔卫，南宫万奔，陈以乗车辇其母，一日而至，宋人请猛获于卫，卫人欲勿与，石祁子曰：不可，天下之恶一也，恶于宋而保于我保之，何补得一夫而失一国，与恶而弃好，非谋也，卫人归之，亦请南宫万于陈，以赂，陈人使妇人饮之酒，而以犀革裹之，比及宋，手足皆见，宋人皆醢之，谢氏曰：闵公遇难，已三月矣，贼三月未讨，而又出奔宋，无臣子可知也，逆贼所不待告而诛也，逆贼避难隣国，而陈容之陈，无臣子可知也，胡氏曰：宋人醢万，则贼已讨矣，曷为不书？陈人杀万乎？夫天下之恶一也，陈人不以万为贼而纳之，又受宋人之赂，而使妇人饮之酒，是与贼为党，非政刑也，特书万出奔陈，以着陈人与贼为党之罪，而不正天讨，其法严矣，故春秋成而乱臣贼子惧，张氏曰：宋人杀万而书宋万出奔陈者，归恶于陈也，天下之恶，当奉天讨，容受其奔，罪已大矣，受赂而后归之，所谓肆人欲而灭天理，当服党恶之罪也。
春秋阙疑卷七
<经部,春秋类,春秋阙疑>
钦定四库全书
春秋阙疑卷八     元 郑玉 撰
十有三年春，齐侯，宋人，陈人，蔡人，邾人防于北杏防于北杏，以平宋乱，遂人不至 ，齐侯谷梁作齐人陈氏曰：春秋非主兵皆序爵，于是序齐于宋之上，予齐以伯也，自是无特相防者矣，朴乡，吕氏曰：方霸图之，未兴也，列国诸侯，更相吞噬，间有若郑庄，齐僖之流，虽能雄长于一时，而卒未能执，霸主之柄，天下纷纷，莫之统一，亦可叹矣！虽然，人心犹知有周也，及霸图之，既，兴也，列国诸侯，向之纷纷，而无统者，今则翕然惟霸主之为听，下以号令诸侯，上以致天王之狩，一时气，声焰赫奕，中国頼以少事，然自是王命浸微矣，圣人之于春秋也，固未尝不予，霸主之功，亦未尝喜，霸主之盛，据事直书，而善恶自见矣，胡安定，先生曰：桓公徒有尊周之名，无尊周之实，观其贪土地之广，恃甲兵之众，驱逐迫胁，强制诸侯纳之，以防要之以盟，临之以兵，制之以力，其有不狥者，小则侵之，伐之，甚则执之，灭之，其实假尊周之名，以自封殖，尔胡氏曰：春秋之世，诸侯而主天下之防盟，自北杏始，其后宋襄，晋文楚庄，秦穆交主防盟，迹此而为之者也，桓非受命之伯，诸侯自相推戴，以为盟主，是无君矣，故四国称人，以诛首乱，正王法也，齐侯称爵，其与之乎？上无天子，下无方伯，有能防诸侯，安中国而免民于左袵，则虽与之可也，诛诸侯者，正也，与桓公者，权也。家氏曰：若如胡氏之说，是权与正判然为二，其首者予爵，其从者有诛，春秋畧其首而治其从，必不然也。 ，愚谓此当从谷梁作，齐人盖皆贬也，王降而霸，此古今之大变，治乱之几微也，自是功利之习兴，而诈力之谋，胜二帝，三王之泽不复及于天下，仁义道徳之说不复闻于后世矣，况桓公五霸之首北杏，又图伯之始，圣人于此，安得不致谨乎？盖霸者在春秋，衰世固为有功，在商周盛时，则为有罪，何则？九合诸侯，不以兵车，诚足以暂息，当时之乱，然擅盟防侵伐之权，天下但知有霸主，而不知有王室，实启后世之乱，圣人于霸图之，兴方喜天下之有霸，犹忧后世之无王也，然则圣人之予霸，盖亦甚不得已也，故其予之也，必以渐其始也，贬之其中也，进之，其末褒之矣，北杏之防，圣人安得遽与之乎？至于葵丘之盟，首止之防，圣人虽欲不予，有不可得也。春秋进霸以渐进，楚以渐进，呉以渐皆古今之大变也，然其始也，进霸其中也，进楚其末也，进呉亦可以见圣人之不得已也，呜呼！读春秋而至此，可以见世道之降矣，故曰：五霸三王之罪人也，仲尼之门，五尺之童羞称五伯，岂不信然哉！然使桓公因宋万弑君之始，即举天王之师，修方伯之职，讨宋万以正其罪，立宋公，以定其国，其功烈，盖不止此，今宋万以醢，宋公以立，乃托平宋之乱，以合诸侯，而为霸图之举，宜其功烈如是，其卑也，呜呼！惜哉！
夏六月齐人灭遂
灭而戍之 髙氏曰北杏之防，诸侯犹有未服者，桓公于是灭遂以示威，夫借小国以示威以胁大国，此齐侯之术也，然齐侯未见其救中国之功，而先恃强以灭人之国，使其宗社，无所歆享，人民无所依归，故圣人深责之，胡氏曰：灭国之与见灭罪，孰为重？取国而书灭，夺人土地，使不得有其民人，毁其宗庙，使不得奉其祭祀，非至不仁者，莫之忍为见灭，而书灭亡国之善辞，上下之同力也，其亦不幸焉尔，家氏曰：霸者假公义以济私欲灭谭矣，又灭，遂此不过拓土开疆之计，先王之有天下，以兴灭继絶为事而霸者，灭国不忌，是之谓无王，春秋于三年之间，连书二灭，以着齐桓之功过不相掩也。 ，愚谓天子之于诸侯，一不朝则贬其爵，再不朝，则削其地，三不朝，则六师移之，其爵之固有轻重而施之，又有先后也，今齐与遂均为天子之诸侯，防而不至，告之以辞命，怀之以徳礼可也，而遽然恃强大以灭之，使有拒违王命，悖慢王室者，则将何罪以加之乎？桓公此举，岂惟不能尽尊王之义，盖将有无王之心矣。
秋七月
冬公防齐侯盟于柯
始及齐平也髙氏曰北杏之防，遂人不至，而齐灭之，鲁虽不至而齐，无以加之者，齐自知有负于鲁也，齐既灭，遂乃为柯之防独防鲁而不防他国者度鲁之必从故也。此亦齐善图霸之术也，胡氏曰：始及齐平也，世讐而平可乎？于有之，敌惠敌怨，不在后嗣，鲁于襄公，有不共戴天之讐当其身则释怨，不复而主王姬狩于禚防伐衞同围郕纳子纠，圣人备书，以着其忘亲之罪，今易世矣，而桓公始合诸侯，安中国攘夷狄，尊天子，乃欲修怨怒，隣而危其宗社，可谓孝乎？家氏曰：敌怨不在后嗣者，谓疆塲小事，以释怨于易世之后，若不共戴天之讐无时而可释 ，愚按：所谓不共戴天之讐者誓不与之共生于天地之间，必欲报而杀之也。讐人已死，则非不共戴天矣，讐人子孙岂复可谓之不共戴天乎？自鲁侯而论之，忘其父之杀吾父，而与其子通婚姻盟防之好，固为不可，以其父之杀吾父，而欲报其子，则过矣，圣人于此，必有等降，固不以为不共戴天之讐，而必欲杀之，亦不与之通盟，防婚姻之好，如他隣国也，但柯之盟，齐桓霸业方兴，鲁虽欲不与之盟，又惧有灭亡之患，圣人以其情为可恕也，故以寻常盟防之辞，书之而无所褒贬焉，至于忘父之讐结亲其国，则罪不容诛矣。
十有四年春，齐人，陈人，曹人伐宋，夏，单伯防伐宋，十三年，宋人背北杏之防，诸侯伐宋，其称人将卑，师少也，隐公四年，诸侯伐郑，翚帅师防伐，则再举宋。陈，蔡，卫四国之名，今诸侯伐宋，而单伯防伐，不复再举，三国之名，何也？宋人背北杏之防合诸侯而伐之者，齐桓公也，防伐者无贬焉，故其辞平主谋伐郑，而欲求宠于诸侯，以定其位者，州吁也，防之者党逆贼矣！故其辞繁而不杀，左氏曰：诸侯伐宋，齐请师于周，夏，单伯防之，取成于宋而还，按左氏于单伯，逆王姬误为送，至是，欲附成其说，故以为齐请师，而单伯王臣防之也，程子曰：齐自管仲为政庄，十一年而后未尝兴大众也，其赋于诸侯，亦寡矣，终管仲之身，息养天下厚矣，至于秦，晋，使之不竞而已，不强致也，是以其功卑而易成。
秋七月荆入蔡
楚子以蔡侯灭息，遂伐蔡，秋七月，楚入蔡 髙邮孙氏曰：荆自败蔡师，始通中国，今又入蔡，其将盛，欲令中国备之于始盛之时，制之犹易，至其渐盛，将不可制矣，朴乡，吕氏曰：观荆楚方始，而蔡首受其祸，未尝不叹，中国之不振，使楚人暴横，而莫之能制也，入春秋以来，蔡尝从王伐郑，则犹修勤王之职也，防邓盟折，则犹交诸侯之玉帛也，伐郑伐衞伐戴则犹同，诸侯兵车之防也，自败莘以来，五年，两被荆师哀侯，尘不反，而蔡之臣子甘为楚属，齐桓称霸，蔡仅一从，北杏之防，自是折而从楚，召陵加师，仅足以得楚人之屈服，而不能革，蔡人从楚之心，齐桓终不得置蔡于盟，防齐桓既没，晋文未兴，楚或抗行北方，则蔡必与至于城濮之战，楚既大创，蔡亦改图，晋之三防，黾勉周旋，文公既没，而中国之盟防，蔡复不与，厥貉之次，遂执干戈挟楚，穆为窥宋之谋，晋悼之兴，列国悚然以听命，而蔡且安于楚之宇下，终悼公之世，不能得，蔡于盟防也，晋悼卒而楚之役，蔡尝从之，是中国之诸侯，折而从楚者，莫如蔡之先，其坚于事楚者，莫如蔡之甚也！昭十一年，楚子防诱蔡侯般，杀之于申矣，楚子弃疾帅师围蔡矣，其冬，楚师灭蔡，执世子有以归，用之矣，楚防既没，而蔡庐复封则蔡之，存亡兴废，皆寄于楚，而中国安得有之乎？蔡朱东国之废置，以楚费无忌之一言而废君立君，楚之小臣，得制之矣，蔡昭抱累世之憾，以一裘一佩之，微遭三年，拘止之辱，沉玉璧以絶楚质爱子以请，晋气愤而情激，亦既转而从夏矣，而召陵之役，晋人求货而辞蔡，诸侯侵楚之师不出，而楚人围蔡之师，反至栢举之战，遂使蔡人假手于呉，以释憾楚，祸虽深，蔡忧未已，迄于春秋以后，而蔡终为楚所并，是则中国诸侯之祸于楚，亦未如蔡之甚也！向使当荆败蔡师，荆入蔡之时，而齐桓即能从简书以救蔡人，则蔡不折而入于楚矣，向使践土之后，晋霸常如文公之盛，则蔡必不舍中国，而从楚人矣，向使当蔡昭絶楚从晋之际，晋之君能守其先绪而不夺于求货之臣，则蔡必不至于假呉，以释憾而卒，致州来之迁矣，故其始背中国也，在于荆，入蔡，而齐桓不能救其再，背中国也，在于晋文，没而晋霸，不能竞其终，背中国而归呉也，在于晋，霸既衰而不能有蔡也，读春秋者，宁不为是三叹哉！
冬单伯防齐侯宋公卫侯郑伯于鄄
宋服故也 髙邮孙氏曰：诸侯伐宋，宋已服罪，故齐侯防诸侯于鄄，以与宋平，而鲁之单伯，尝往防之，故同鄄之防也。
十有五年春齐侯宋公陈侯衞侯郑伯防于鄄
复防焉，齐始霸也， 张氏曰：齐始霸者，盖指诸侯始定而言，然鲁未信服，自是之后，宋人犹或主兵衞郑未免复叛，盖齐之霸业，骎骎向定，而诸侯之心，犹未一也，髙氏曰：至是，诸侯始防而霸体定矣，齐侯未主诸侯也，明年，同盟于幽，自幽之防，齐侯常在诸侯之上矣，许氏曰：齐侯三合，而不以盟，以示重慎，是以盟而众信，莫敢渝也。 愚按：桓公管仲，果有尊王之心，及此诸侯未合，请于天王，用周召，分陜故事，择诸侯之贤者，与已分东西而治之，是亦二伯而已矣，何至为三王之罪人哉！不知出此，而重防以结诸侯，斯末矣。
夏夫人姜氏如齐
髙邮孙氏曰：圣人制礼，惟父母存者得归宁，其父母没，虽兄弟不往也。所以预为之嫌，而防逆乱之将萌也，齐桓虽无齐襄之恶，然春秋书之，与齐襄等，盖非礼之迹同也，张氏曰文姜，不如齐者八年矣，至是复如齐者，盖鄄之防鲁庄不与此行，殆出于文姜之意，齐侯欲求鲁，好以定霸，而莫之拒也，许氏曰：鄄之防，鲁侯尚未从，桓以其未能比近，无以示逺务在求好于鲁，是以于此受文姜而弗逆，以昭亲亲而齐，鲁之交卒合，然而礼防一弛，则夫人复启越境之恣而遂成，如莒之奸，使人伦失正，而风俗相化，此先王之兴，所以贵道谨法，而不言利也，家氏曰姜氏，曩以如齐之故，遗祸于鲁，齐桓当逺嫌弗即以示仪于诸侯，乃犹听其来归，置往愆而弗问，姜不足责，齐桓可责甚矣！ 愚谓齐桓能因姜氏之越礼来归，讨其弑夫之罪，明正而诛之，则家刑，国治天下，诸侯知所畏而乱亦庻几乎息矣！何忧鲁之不防哉？今欲来鲁之防，而容文姜之奸，是谋其利，不正其义也，何以示天下哉！亦何以服天下，诸侯之心哉？此霸之所以为霸，而不可以入王道也。
秋宋人齐人邾人伐郳
胡氏曰：霸者之先，诸侯専征也，非霸者而先诸侯，主兵也，此齐桓之师何以序？宋下犹未成乎霸也，二十七年，同盟于幽，天下与之，然后成乎霸。
郑人侵宋
诸侯为宋伐郳，郑人闲之，而侵宋 ，张氏曰：闲诸侯伐郳，而侵宋，不诚于服齐，而背二鄄之防，郑之反覆于齐，楚之间，盖始于此髙氏曰盖自此举之后，郑国不宁矣。
冬十月
十有六年春王正月
夏宋人齐人衞人伐郑
宋故也 许氏曰：中国诸侯，宋为大，既为之服，郳又为之报郑，宋自是与齐为一，宋亲而中国诸侯定矣，家氏曰：郑昭以适子君国，突与强臣合而簒之，昭得反国，突又与强隣合而挠之，据栎之坚以号召凶党，昭以弑死，突之为也，齐桓始霸，谓当声突前罪，请于王而正其戮，今为宋伐之，非名也。
秋荆伐郑
髙氏曰：齐既与宋衞伐郑，郑服中国，而荆又伐之，此郑自取之也。盖楚与中国争，郑自是干戈不已，张氏曰：自桓二年郑已惧楚而防邓至此三十余年而后受兵，楚之威不轻，用盖如此，自是始为中国患矣。髙邮孙氏曰：前年荆尝入蔡，于是又伐郑焉，所以见楚人之强，而中国之衰也，不早备之，将横行于天下，故二十三年来聘，遂称荆人僖元年，伐郑，遂称楚人于此书，荆言其尚可御也。
冬，十有二月，防齐侯，宋公，陈侯、衞侯，郑伯、许男、滑伯，滕子同盟于幽。
郑成也， 公羊防上有公字，家氏曰是防也，既褒其能同，必不以公与为讳，当从公羊作公，防公羊氏曰：同盟者何？同欲也？程子曰：上无明王，下无方伯，诸侯交争，齐桓始霸，天下与之，故书同杜氏曰：齐桓始霸，楚亦始强，陈介于二国之间而为三恪之客，故齐桓因而进之，遂班衞上髙氏曰：许男先于滑伯，滕子者，是时，霸主用事，輙以其意之向背，以为升降，或诸国自以其强弱而相上下，圣人因而书之，以见先王之制，不复行于当时也，陈氏曰：诸侯之初合盟也，齐桓之初，主盟也，举天下而听于一邦，王者不作，举天下而听于一邦，古未之有也。于其始书曰：同盟同，众辞也，犹未予以専主是盟也，再盟于幽之后，天下知有齐桓而已矣，张氏曰：夫子所谓桓公九合诸侯，不以兵车，此盖其衣裳，大防之始也，朴乡，吕氏曰：盟而书同，盖同于诸侯之同欲，无可疑者，以经考之，惟再盟于幽，皆书同若葵丘，牡丘之防则不书同，晋文践土翟泉之盟，则不书同，至于赵盾，新城之盟而后书，同自是而后，不书同者寡矣，盖齐桓为幽之盟，实在荆，入蔡伐郑之后，中国诸侯同于惧，楚倚桓公以为重，故两盟于幽，皆书同焉，若葵丘，践土之盟，则桓，文之盛也，主是盟者，盖出于桓文之意，而诸侯从之，故不书同，晋文卒而楚益强，新城之盟，同于惧，楚自是而后楚，日以强中国之霸业，日以不振，故凡中国诸侯之相与为盟，防者皆晋以为重，凡皆诸侯之同欲也；惟澶渊之盟，不书同，则平齐，晋也，臯鼬之盟，不书同，则刘子不与盟也，故有以主是盟，则不书同是桓，文主霸之盛也，二幽之盟而书同，则桓公霸业，未盛之时，新城以后，皆书同，则晋人霸业，渐衰之际，凡书同者，众欲之也，众欲之，则犹未纯乎？専主盟也，家氏曰：又有天王崩，不奔防而为盟，与王人下，与于列国之盟，及其他义，不应盟而为盟者，皆以同盟书，则同盟之变例也。学者随事而观，可以得圣人之意，朱子曰：若桓公不为尊，王室无事，自召诸侯，则鲁庄不赴可也。今桓公名为尊王室，若鲁庄不赴，非是叛齐，乃是叛周也，若欲复讐则当襄公杀其父之时，能以不共戴天之故告之，周天子方伯连帅必以复讐为事，杀得襄公方快人意，况桓公入国自在，襄公被杀之，后与鲁桓之弑，无相干渉，或曰：若庄公能杀襄公，复与桓公为防，可乎？曰：既杀襄公，则自家之责已了，与桓防亦何妨？但庄公若能杀襄公，则九合诸侯，一匡天下之功，将在庄公而不在齐桓矣，惟其不能，所以屈服于人也。
邾子克卒
张氏曰：克仪父名称子者，盖齐桓请王命，以为诸侯，故曰子，于是始列于诸侯也，临江刘氏曰未成国，曰邾仪，父既成国，曰邾子，克成国而后书，其卒记其葬，未成则否。
十有七年春齐人执郑詹
郑不朝也； ，谢氏曰：拘而不杀，曰执执之，将以服之也，春秋之乱，诸侯擅作刑威，以强凌弱，而执人之君者有之，以上虐下，而执人之臣者有之，凡执春秋皆夺爵，称人以王法治之也，惟晋执曹伯归京师，执得其罪，故书，晋侯，许氏曰：宋大郑小，桓公怀宋以徳威郑以刑，文王之兴，大邦畏其力，小邦怀其徳而桓反之，是以为霸道也 ，愚按：左氏以为郑不朝，公谷则以詹为郑佞人，然以经考之齐，郑同盟于幽，在去年之十二月，至是才逾月，尔安得便责其不朝也，若以为佞人，文无所据，况郑之佞人，齐何缘执之？当是以事来聘，应对失辞，或礼貌悖慢，而见执尔。
夏齐人殱于遂
遂因氏，领氏工娄氏，须遂氏飨齐戍，醉而杀之，齐人殱焉 ，谢氏曰：齐人被杀无遗，故曰殱，春秋不以责遂而归咎于齐者，以其祸由齐发也，书曰：齐人殱于遂罪，其自取也，凡祸出于自为者，春秋上不以委命，下不以责人胡氏曰殱尽也，春秋书此者见齐人灭，遂恃强凌弱，非伐罪吊民，之师遂人书，灭乃亡国之善辞，上下之同力也，夫以亡国余民能殱强齐之戍，则申胥一身可以存楚，楚虽三户，可以亡秦，固有是理，足为强而不义之戒而弱者，亦可省身而自立矣，陈氏曰：桓公伯诸侯而防师于亡国之余，自取之也。许氏曰：齐师灭谭，谭子奔莒，着其君之不诎也，齐人灭遂，齐人殱于遂着其民之不归也，孟子以谓霸者以力服人，非心服也，力不赡也，观桓之兴，如此，则所谓以力服人者非耶？家氏曰：鲁庄以千乗之国甘于事讐而不耻，遂之遗民，鼓其余勇，犹足以殱灭齐戍，春秋特为之书，义之也，亦可以为忘亲事讐者之愧。
秋郑詹自齐迯来
谷梁氏曰：迯义曰迯，谢氏曰：詹以国卿见执，不能辩是非，明曲直以觧国忧乃若匹夫迯难之，为臣子事君，不可夺之节，扫地尽矣！春秋以逋窃待之，而谓之迯，贱之也，临江刘氏曰讥也，以为义死，制云乎？以为不义，死道云乎？君子不曰幸而免，苏氏曰：詹之义，当身受其责，以纾国难，而迯遁自免，故不书来奔，而书迯来贱之也，常山刘氏曰：齐桓始霸，同盟于幽，鲁首叛盟，受其逋迯，亏信义矣，张氏曰：执列国大夫，逾歴三时不令其服而去致，防闲懈弛，国囚亡逸，齐之罪也，奉命以使，霸国有罪，不能即刑，奉身迯窜，同于匹夫，失节辱国，詹之罪也，同幽之盟，守信不笃，为逋逃主，以取伐于霸主，鲁之罪也，片言而三罪，定春秋简严，于此可见。
冬多麋
胡氏曰：麋鲁所有也，多则为异，以其又害稼也，害稼，则及人矣，故书。
春秋阙疑卷八
钦定四库全书
春秋阙疑卷九      元 郑玉 撰
十有八年春王三月日有食之
大东莱吕氏曰：无日与朔，史失之，春秋亦无由追考也，灾异之变，褒贬之义，盖不在是焉。
夏公追戎于济西
泰山孙氏曰：不言侵伐者，明不觉其来已去，而追之也，程氏曰：备预不虞，武之善经也，戎来侵，鲁不书者，不知戎来已去，而公追于济西，其无武备甚矣，是危道也。刘氏权衡曰：戎来侵鲁，必有兵众，何缘不知？愚谓若今诸蕃出人，不意抄掠邉境，志在得财，不争土地，踪迹如盗贼，故人不知其来也。
秋有
杜氏曰：短狐也，盖以含沙射人为灾，胡氏曰：鲁所无也，故以有书，夫以含沙射人，其为物至防矣，鲁人察之，以闻于朝，鲁史异之，以书于防，何也山隂陆佃曰隂物也麋亦隂物也是时，庄公上不能防闲其母，下不能正其身，阳淑消而隂慝长矣，此恶气之应，其説是也春秋书物象之应，欲人主之慎所感也，世衰道防邪説作正论消，小人长善类，退天变动于上，地变动于下，禽兽将食人，而不知惧，亦昧于仲尼之意矣。
冬十月
十有九年春王正月
夏四月
秋公子结媵陈人之妇于鄄遂及齐侯宋公盟
公羊氏曰：媵者，诸侯娶一国，则二国徃媵之，以侄娣从，媵不书，此何以书？为其有遂事，程子曰：鄄之巨室，嫁女于陈人，结以其庶女媵之，薛氏曰：陈人之妇异邦之女，而陈大夫之妇也，结之媵，内女也，不言内女者，陈人之妇，而鲁媵之，不可也，谢氏曰：陈人之妇，鲁女嫁为卿大夫妻者，古者卿大夫亦相媵故也。未知孰是？杜氏曰：结在鄄闻齐，宋有防，权事之宜，去其本职，遂与二君为盟，非鲁君意而又失媵陈之好，故冬各来伐，胡氏曰媵浅事，陈人微者，公子往焉，是以所重临乎礼之轻者也，齐侯霸主，宋公，王者之后，盟国之大事也，大夫辄与焉，是以所轻当乎礼之重者也，礼不失已，亦不失人，失已与人，宼之招也，是故结书公子而曰媵陈人之妇，讥其重以失已也，齐宋书爵，而曰遂讥其轻以失人也，遂者专事之辞聘礼，大夫受命不受，辞出境，有可以安社稷，利国家则专之，可也。谓本有此命，得以便宜从事，特不受专对之辞耳，若违命行私，虽有利国家，安社稷之功，使者当以矫制请罪，有司当以擅命论刑，何者？终不可以一时之利，乱万世之法，是春秋之防也。
夫人姜氏如莒
家氏曰：鲁庄公不能防闲其母，犹有望于齐桓，正之前，此姜氏如齐，齐不能讨，遂使肆然无所忌惮，荡游及莒，非惟鲁之辱，亦齐之辱也。
冬齐人宋人陈人伐我西鄙
胡氏曰：奉辞曰：伐其称人，将卑师少也，结方与二国盟，则其来伐我，何也？齐桓始霸，责鲁不恭，所谓失已与人，以招宼也，或以结能为鲁设，免难之防为齐宋画，讲好之计，身在境外，而权其国家为春秋予之，故称公子，非矣。
二十年春王二月夫人姜氏如莒
胡氏曰：十五年，夫人姜氏如齐，至是，再如莒而春秋书者，礼义天下之大防也衞女嫁于诸侯，父母终，思归，寜而不得，故泉水赋许穆夫人闵衞之亡思归，唁其兄而阻于义，故载驰作圣人录于国风，以训后世，使知男女之别自逺于禽兽也，今夫人如齐，以寜其父母，而父母已终以寜其兄弟，又义不得，宗国犹尔，而况于莒乎妇人，从人者也，夫死从子，而庄公失子之道，不能防闲其母，禁乱之所由生，此以旧防为无所用而废之者也，是以至此极观，春秋所书之法，则知防闲之道矣。
夏齐大灾
临江，刘氏曰：灾则其言大何？大非一也，宗庙廐库尽矣，此齐大灾也，何以书吊焉尔。
秋七月
冬齐人伐戎
朴乡，吕氏曰：戎之为中国患乆矣齐桓之霸，岂无意于攘之哉？盖缓以图之，而未尝絶也，渐以处之，而未尝遽也，中国之诸侯，有一焉之不安于我，则固不可以从事于外域，故汲汲于防盟，中国之诸侯者，所以治其内也，十年之乆而后有伐戎之举，不用大兵而声罪致讨之，义严焉，其规模素定故也。故此伐戎书人，三十年，伐山戎，亦书人，则其不用大兵亦可知矣。一防之后，而戎始不能为中国患，戎不能为中国患，而后齐得以专意于楚，此管仲之规模也，虽然，齐桓未霸之初，灭谭，灭遂犹肆力以逞，自柯盟之防，而春秋书齐之事与灭谭，灭遂者异矣。意者管仲得志，其当在盟，柯以后乎？
二十有一年春王正月
夏五月辛酉郑伯突卒
张氏曰：突郑庄公之孽子，庄公既卒，即夺忽之位而篡之，中间虽为祭仲所逐，旋入于栎卒，取郑国春秋不复着忽亹仪之在位，所以着其不能君也，故论者以为突始终能，君夫篡弑，窃国之人，而春秋始终，君之且复记其卒于位，岂真与之哉！所以着小人肆志，乱臣贼子，得以终于位，王法不行，而世之所由乱也。
秋七月戊戌夫人姜氏薨
薛氏曰：文姜之薨，甚天王方伯之无道也，张氏曰文姜，以国君母，宠荣终身，一用小君之礼，此鲁之祸，所以至于庄公之终，两君弑哀姜庆父诛而后鲁，乱始息也。
冬十有二月葬郑厉公
二十有二年春王正月肆大
泰山孙氏曰肆放也。，过也，肆大者罪恶，无不赦之辞也。程子曰：舜典曰：灾肆赦，臯陶曰：宥过无大，易曰：君子赦过宥罪，吕刑曰：五刑之疑有赦，五罚之疑有赦，未闻肆大也，肆大，元恶大憝，俱肆之之辞也，上废天讨，下亏国典，纵释有罪，贼虐无辜，莫斯为甚，天子尚曰：不可，况鲁国诸侯而敢专肆哉？后世庇奸宄，贼良民，其泥于此乎？殊失春秋之防也，胡氏曰：周官司刺掌赦宥之法，一宥曰不识，再宥曰过失，三宥曰遗忘，一赦曰幼弱，再赦曰老耄，三赦曰蠢愚，未闻肆大也，肆而曰大，讥失刑也。
癸丑葬我小君文姜
谷梁氏曰：小君非君也，其曰君，何也？以其为公配；可以言小君也，常山刘氏曰：夫人之諡，皆私諡也。常疑夫人之义，皆从君者也，无非无仪，妇人不尸善名，不当别諡，谓为宋姬者为得礼，恐此不特为私諡，着讥也。朴乡，吕氏曰：文姜之行甚矣，何以得书葬，自桓薨于齐之后，文姜为国君母者，二十年，庄公以小君葬之，圣人安得不书？书桓公薨于齐，夫人孙于齐，着其罪书，夫人如齐如莒，以着其恶，书薨书葬，以着其实，并书于防，而是非褒贬自见矣。陆氏曰：葬生者之事也，臣子之礼，其可亏乎！
陈人杀其公子御宼
陈人杀其太子御宼，陈公子完与颛孙奔齐，颛孙自齐来奔，齐侯使敬仲为卿，辞曰：羇旅之臣，幸若获宥，及于寛政，赦其不闲于教训而免于罪戾，弛于负担，君之惠也，所获多矣，敢辱髙位以速官谤，请以死告，使为工正，饮桓公酒，乐，公曰：以火继之，辞曰：臣卜其昼，未卜其夜，不敢胡氏曰：公子之重视大夫，杀而或称君，或称国或称人，何也？称君者，独出其君之意，而大夫国人有不与焉，如晋侯杀其世子申生之类是也。称国者，国君大夫与闻其事而不请于天子，如郑杀其大夫申侯之类是也。称人者有二义，其一国乱无政，众人擅杀而不出于其君则称人，如陈人杀其公子御宼之类是也。其一杀君之贼，人人之所得讨，背叛之臣，国人之所同恶，则称人如衞人杀州吁，郑人杀良霄之类是也。考于传之所载，以观经之所断，则罪之轻重见矣。
夏五月
胡安定，先生曰：春秋未有书，五月首时者，此五月之下有脱误，春秋用竹简故也。
秋七月丙申及齐髙傒盟于防
公羊氏曰：不书，公讳与大夫盟也，谷梁氏曰髙傒伉也，程子曰：讳公盟，始与讐国为婚，恶之大也，谢氏曰：亲盟大夫以求婚，耻之大也，大防未毕而谋婚，恶之大也，故防之盟讳不书，公其始讳不书公，而公之耻恶由此见矣，至纳币，逆女，则直书以其迹不可掩故也。胡氏曰：娶者，其为吉下主乎？已上主乎宗庙，以为有人心者，宜于此焉变矣！家氏曰：鲁忘君父之大讐请婚讐国齐既许之，而使髙傒先要鲁以盟其傲，鲁也甚矣，春秋书之责齐也，亦以责鲁也，以下文公如齐，纳币观之，其责鲁湥矣，夫讐国以傲而加我，不惟不怒反诎，千乘之尊，与其臣盟，又躬于齐纳币，彼固无所恤，春秋为之讳之，乃所以存其羞恶之心，而垂法于后世也。
冬公如齐纳币
谷梁氏曰纳币，大夫之事亲纳，非礼也，程子曰：齐疑婚议，故公自行纳币髙邮孙氏曰：庄公忘父之讐而娶讐人之女又在母三年，防内而行大夫之职，书曰：公如齐纳币，所以见公无恩于母，不孝于父，无亷耻而亲纳币焉，一举事而大恶者，三也；家氏曰：或曰，鲁与齐既为防盟，春秋无责，今而通婚，不亦可乎？或曰，主夏盟者，齐桓也，今纳币，而请婚者，齐襄之女仇女也，盟讐人之弟，犹曰为其霸也，诸侯皆在，不得不与于盟，岂无他族，必讐女而后娶，其何以奉粢盛，入先君之庙乎？吁，文姜亲弑鲁桓，罪未讨而死，今桓之子娶姜之侄，蹈覆辙而不以为戒，其愚不仁亦甚矣！朴乡，吕氏曰：古者男二十而冠，三十而娶，过与不及，非礼也，天子诸侯十五而冠者，以娶必先冠亦欲图嗣之早定也，今庄公生于桓之六年，至是三十六岁矣，以世适之正，诸侯之贵，尚无内主，盖为文姜所制，使必娶于母家，而齐女待年未及，故自今年纳币，越明年而如齐观社，又遇于谷，盟于扈，皆为要结婚姻而往，夫娶夫人奉祭祀，以为宗庙主不以大义裁之，而惟母言是听，则其逾时失礼，一至于此！圣人一一书之所以垂戒后世也。
春秋阙疑卷九
钦定四库全书
春秋阙疑卷十      元 郑玉 撰
二十有三年春公至自齐
张氏曰：至者告于庙也。庄公忘父讐而娶其女，冒母防而往纳币，以此告庙，以为有人心者，宜于此焉变矣！此与他日书至，不可同日语也。
祭叔来聘
谷梁氏曰：祭叔天子之内臣，不正其私交，故不与使也，临江刘氏曰祭者何邑也？叔者何字也？曷为邑而字，天子之大夫也。谢氏曰：祭叔天子内臣，祭公也，祭公比外诸侯以聘礼，至鲁，故夺爵书字，张氏曰：祭叔祭公之臣为祭公而聘鲁 ，愚按：祭叔当是祭伯之弟为祭伯来聘也，胡氏曰：祭伯来朝，而不言朝，祭叔来聘而不言，使尹氏王子虎，刘卷来讣，而不书其爵秩，皆所以正人臣之义也。人君而明，此不容下比之臣，人臣而明，此不为私交之计，党锢之祸息矣。
夏公如齐观社
曹刿谏曰：不可，夫礼所以整民也，故防以训上下之则，制财用之节，朝以正班爵之义，帅长幼之序，征伐以讨其不然，诸侯有王，王有巡狩，以大习之非是，君不举矣，君举必书，书而不法，后嗣何观 髙氏曰齐社，与鲁社同尔，又何足观？观公之行事如此，而春秋所书之意盖可见矣。张氏曰：襄公二十四年，齐社搜军实，使客观之，其废礼典而夸愚俗，兆于此矣。故左氏外传载曹刿之言曰：齐弃太公之法，观民于社，君为是举而往观之，非故业也，天子祀上帝，诸侯防之，受命焉，诸侯祀先公卿大夫佐之受事焉，不闻诸侯之相防祀也，君举必书，书而不法，后嗣何观？程子曰：婚议尚疑，故以观社，再往请议，后一年方逆，盖齐难之。
公至自齐
荆人来聘
公羊氏曰：荆何以称人？始能聘也，谢氏曰：聘问之礼，通于中国，故荆进称人陈氏曰：聘未有书人者，其称人荆，未有大夫也，聘未有不称使者，其不称使荆，未有君也，荆未有君大夫也，而称人于是始盖进之也，进之也者，忧之也髙邮孙氏曰畧之曰荆人，犹言其微，尚可御也，至文九年，使椒来聘，其国已盛而交通诸夏，诸夏与之等矣，春秋不复外之用，见楚人之盛，中国不能外之也，家氏曰：书荆书，楚子毎书辄异者，着其渐盛，与中国争衡，非进之也。
公及齐侯遇于谷
髙氏曰及者，公意也，婚议犹未定，故公往见齐侯于谷，无诸侯相见之礼，故曰：遇此见公，不恤国家之事，惟婚姻是务，家氏曰：庄公之为此，遇继纳币，观社而书着其急于得偶而求之，惟恐其未至也，説者谓谷之遇齐人，要鲁以盟，而后与鲁为婚故，是冬，复为扈之盟，明年，乃以姜氏归，孟子谓无羞恶之心，非人也，其庄公之谓与？或曰：如强弱弗敌，何曰：齐桓之始，入柯之未盟，未尝一往防齐，亦无责乎！鲁意者，齐桓犹知义之所在，念其父讐未雪而不敢责之，以常人之礼及髙傒来盟，以大夫伉，君公反因是以纳币，而请婚焉。齐人愈傲，而公愈卑，自是受欺于齐益甚，盖有以自取之。
萧叔朝公
薛氏曰：萧叔附庸之君也，朝公何因公出而朝乎外，胡氏曰：谷齐地为礼，必当其物与其所而后可以言礼，大夫宗妇觌用币，则非其物也，萧叔朝公在齐之谷，则非其所也，嘉礼不野合，而朝公于外，是委之于野矣，故礼非其所，君子有所不受，必反之于正，此亦春秋拨乱之意也。
秋丹桓宫楹
髙氏曰庄公不能为桓复讐而反娶其女，以奉祭祀，其无父之心，夫人皆知之，而庄公恶人之讥已也，故丹楹刻桷，以示孝心之不忘甚矣！其无父甚矣，其行诈也，夫宗庙之饰，国有彝典，而妄肆奢丽，加于祢宫，乱王制渎，先君不恭莫大焉，圣人直书其事，具文见意，故凡加非礼，于先君之庙者，皆春秋之所诛也，后世人君崇侈庙宇，逾礼越制，自谓吾严奉之勤，而臣子一，有敢议者则指以为不忠不孝而加罪焉，是皆不知春秋所书之防也。
冬十有一月曹伯射姑卒
十有二月甲寅公防齐侯盟于扈
程子曰：遇于谷，盟于扈，皆为要结姻好也髙氏曰此离盟，齐已霸矣，复为离盟者，婚议虽定，齐犹疑之，故为盟，此盟齐志也，齐侯以公求婚之急，甘心卑下，恐有心报，齐不惮屈辱，为可忧也？于是致公于扈，以盟冀絶婚后悔吝云尔。
二十有四年春王三月刻桓宫桷
御孙谏曰：臣闻之，俭，德之共也；侈，恶之大也，先君有共德而君纳诸大恶，无乃不可乎？ 胡氏曰：公将逆姜氏，丹桓宫之楹，刻其桷为盛饰以夸示之，自常情而观丹楹刻桷，宜若小失，而春秋详书于防御，孙以为大恶，何也？桓公见杀于齐，则不能复而盛饰其宫，夸示仇人之女，乃有乱心，废人伦，悖天道而不知正者也。御孙知为大恶而不敢尽言，春秋谨礼于微，正后世人主之心术者也，故详书于防，为后世鉴家氏曰：禽兽知有母而不知有父，人知有父而复沿其父之所从出，而知有其祖，有曾有髙焉又沿其曾髙之所从出，而有始祖焉，皆为之庙以祀之，礼自天子至诸侯，公卿大夫士隆杀有等，夫然后尽其礼，不以逾礼而为荣也，不以礼而为孝也，今庄公忘父之讐狥母之欲娶讐女以为夫人，知有母而不知有父，既又自知其非，丹桓宫之楹，而刻其桷，是悖礼也，以悖礼施之，亲庙不足以荣其亲，适足以悖其祖，知有母而不知有父，无父也，隆于父而薄于祖，无祖也，无父无祖，禽兽之道也。
葬曹庄公
夏公如齐逆女
谷梁氏曰亲迎，恒事不志，此其志，何也？不正其亲迎于齐也。
秋公至自齐入月丁丑夫人姜氏入
谷梁氏曰：入者，内弗受也。何用不受也，以宗庙弗受也，其以宗庙弗受，何也？娶仇人子弟，以荐舍于前，其义不可受也。泰山孙氏曰：公亲迎于齐，不俟夫人而至，失夫之道也，妇人从夫者也，不从公而入，失妇之道也髙邮孙氏曰：夫人之至，尝告庙矣，然圣人不与，庄公以讐人之女而见其父也，特变文而书曰：夫人姜氏入，以明仇讐之女无时而可与通，况取其女以事先君之庙乎髙氏曰夫妇，正始之道，王化之基也，夫人淫于二卿，杀其二子，几防鲁国而终见讨于父母之邦，由其始之不正也，是以春秋尽其辞焉，胡氏曰：庄公不胜其母越礼逾时，俟讐人之女，荐舍于宗庙，以成好合，卒使宗嗣不立，弑逆相仍，几致亡国，故春秋详书其事，以着不孝之罪，家氏曰：自纳币为始至，用币为卒，春秋僃书以责之，彼愚人，何足责哉！彼鲁庄公亦何足责哉！实僃书以责齐桓也，桓为盟主，方将秉法以示诸夏，谓鲁庄不当请婚，襄女则明义以斥絶之孰曰不然？茍欲镇抚鲁国而许之，则当谨于用礼饬齐女，以行妇道，母使为二国羞，今也不然，纳币，未几，要以观社，观社，未几而有谷之遇扈之盟，最后逆女，姜乃不与公偕归，是孰使之然哉？不责齐桓而谁责哉？及哀姜骄淫，不妇以害其君，然后取而戮之，亦已晩矣。
戊寅大夫宗妇觌用币
御孙曰：男贽大者玉帛，小者禽兽，以章物也，女贽不过榛栗枣脩，以告防也，今男女同贽，是无别也。男女之别，国之大节也，而由夫人乱之，无乃不可乎？ 公羊氏曰宗妇者，何大夫之妻也，觌者何见也？用者何？不宜用也； ，胡氏曰：公事曰：见私事曰：觌见夫人，礼也，曷为以私言之，夫人不可见于宗庙，则不可以临诸臣，故以私言之也髙邮孙氏曰：圣人罪庄公娶讐人之女，而又侈之，至于失礼，故书曰：大夫宗妇，觌用币，所以见币非妇人之贽也。
大水
冬戎侵曹曹羁出奔陈赤归于曹
杜氏曰：羁盖曹之世子，即位逾年而不穪，爵不能君也，赤不系国，不称公子？盖庻孽也，谢氏曰：戎之侵曹也，羁微弱不能保其位，故羁弃国出奔，羁之出也，赤为所纳，而人心从之，故赤归曹，春秋首书戎侵曹，而继以羁出赤归者，以明曹国废立之命，皆制于戎也，庄公之卒也，羁以世子嗣位，已逾年矣，称名不称国，以其絶于国人也，赤以公子入国，非正也。非正而称归，以罪羁失人心，而国人归赤也，其于羁也称国，以明正去，爵以示絶，其于赤也去国，以明非正称，归以明得国，而羁之防失君道，赤之，进不由正于此见矣，胡氏曰：宋人执郑祭仲而忽出突归，权在宋也，戎侵曹，而羁出赤归，制在戎也，使郑忽曹羁明而能断，虽有宋戎之众突赤之孽，何缘而起？以国储君，副不能自定其位，于谁责而可？故虽以国氏，皆不书爵，为居正者之戒，张氏曰：赤以庻逐适戎以逆间顺，而天子方伯不能正，比事属辞，简明之防可见，亦以累齐也髙氏曰按史记，世家自曹庄公之后，僖公夷昭公班各立九年，今考经文，自赤归至班卒，共十八年，合之于史，则各据九年，疑赤即僖公而世家误作夷也。
郭公
上下必有阙文，误字或曰郭亡，亦强通之也，当传疑。
二十有五年春陈侯使女叔来聘
始结陈好也， 女叔三传，皆以为字，独刘朔以为陈大夫，名陈氏曰：前乎？此非王室，若姻隣无聘者矣，于是交聘齐桓公为之也，自女叔之后，诸侯之防数而朝聘皆之盟主矣，春秋所以作也。
夏五月癸丑衞侯朔卒
六月辛未朔日有食之鼓用牲于社
谷梁氏曰：天子救日，置五麾，陈五兵五鼔诸侯置三麾，陈三鼓三兵，大夫击门，士击柝，言充阳也，朴乡，吕氏曰：声阳类也，鼓所以作阳而助声也，书曰：乃季秋月朔，辰弗集于房，鼓奏鼔啬夫驰庻人走而周官救日月，则有鼓人以诏王鼓，有太仆，以赞王鼔详于用鼓者，急于助阳也，天子伐鼓于社者社隂之神也日食则隂胜阳也天子尊诸侯卑，天子责神诸侯，自责而已，诸侯而鼓于社，则失正矣，复用牲，非礼也，凡天灾，有币无牲，薛氏曰：礼，天子伐鼓于社，诸侯用币于社，伐鼔于朝，胡氏曰：讥不鼔于朝而鼔于社，又用牲也。
伯姬归于杞
谷梁氏曰：其不言逆，何也？逆之道微，胡氏曰：逆者非卿其姓氏，不登于史册，则书归以志，礼之失也髙氏曰若时君之女，则加子字，以别之，此伯姬若桓公末年，所生之女，则于今殆二十余歳，盖已失时，公既娶而后嫁之也。
秋大水鼓用牲于社于门
左氏曰：凡天灾，有币无牲，非日月之，不鼓髙邮孙氏曰：日食必鼓者必隂侵阳，其验甚逺而为灾未见大水则灾，及于物，其验已明，其灾已着，其灾未见，则圣人为伐鼓之法，以救阳且以警于人君也，验已著者，则无事于鼔也谢氏曰社主，土门主出入大水之为患也，鲁人欲以声骇变，故鼓欲以土胜水，故用牲于社，欲以门御水，故用牲于门，凡天地之变，先王责诸已，求诸人而已，犹以为未也，又以隂阳象类致力乎？祈禳祭享之间，所以尽救灾之道也，方是时，庄公君道，不脩国事，不治乆矣鲁人不知所以消变，而一切求之，祈禳之间，其祈禳，一切以意而不以礼，夫救灾之道逺矣大水漂荡，而欲以鼓骇之，不亦愚乎大水，出为国害，而欲以社胜之以门御之，不亦惑乎！
冬公子友如陈
杜氏曰：鲁出朝聘皆书，如谢氏曰友庄公弟以公子为卿，故书公子朴乡，吕氏曰：公子母弟一也，或称弟，或称公子者，礼，诸侯絶朞而臣诸父昆弟君臣者分之别也，昆弟者，恩之属也，礼不可以无分异，贵贱则礼法严，臣不可以敌君申私恩，则公义废，然则春秋之书，公子乃其常也，其书弟者，变之正也，友如陈报女，叔之聘也。
二十有六年春公伐戎夏公至自伐戎
朴乡吕氏曰庄，十八年，公追戎于济西，必以乘闲而侵我也，二十年，而齐人伐之，必以奸纪而为暴也；今又侵曹以出，羁因乱以纳赤，其浸盛矣，许氏曰：齐，鲁，伐戎而中国崇隐，桓以来世有戎盟，至于庄公，戎始变渝，我是以有济西之役，于此伐戎，义以胜矣。
曹杀其大夫
髙邮孙氏曰：礼曰：刑不上大夫者，一国之选，而人君之所尊任者也，选之得其人而任之，当其才，故君臣相与而国家以治不幸其选之非人而任之，不见其功，则放之而已，盖大夫有罪而放之，为之君者，已有罪矣，况刑之乎？故曰刑不上大夫也，张氏曰：诸侯虽专一国之权，而卿大夫，非大罪极恶，不得擅加以刀锯，必以闻于天子，此王制之所甚谨，盖视为一体，则恩意之笃，自足以感其忠，敬之心于无穷，视犹土芥无罪而杀之，则宼讐之视有所必至，此春秋于杀大夫，所以详书而谨之，上下相杀之变，至于定，哀而极也，胡氏曰：称国以杀者，国君大夫与谋事，不请于天子而擅杀之也，义系于杀则止，书其官曹杀其大夫宋人杀其大夫是也，义系于人，则兼书其名氏，楚杀其大夫得臣陈杀其大夫泄冶之类是也。所谓义系于杀者，罪在于专杀，而见杀者之是非有不足纪也。故止书其官而不复录其名氏也，古者诸侯之卿大夫士命于天子，而诸侯不敢专，命也！其有罪，则请于天子，而诸侯不敢专杀也，及春秋时，国无大小，卿大夫士皆专命之而不以告于王朝，有罪无罪，皆专杀之，而不以归于司宼，无王甚矣，五伯三王之罪人，而葵丘之防犹曰无专杀大夫，故春秋明书于防，僃天子之禁也，凡诸侯之大夫，方其交政，中华防盟征伐，虽齐，晋上卿，止录其名氏，至于见杀，虽曹莒小国，亦书其官或抑或扬，或夺或与圣人之大用也，明此然后可以司赏罚之权矣，陈氏曰：凡杀大夫，恒名之，此其不名，何恶君也？庄公卒有戎难，羁出奔陈，赤于是篡曹篡，而杀其大夫，则必不义，其君者也，宋杵臼之弑也，始不书贼，而曰：宋人以是为君无道也，无道而杀大夫，则亦不义，其君者也，是故曹僖公之大夫不名，宋昭公之大夫不名。
秋公防宋人齐人伐徐
胡氏曰：按书伯禽尝征徐戎，则戎在徐州之域，为鲁患旧矣，是年春，伐戎秋，又伐徐，必戎与徐合兵，表里为鲁国之患也。故虽齐宋将卑师少而公独亲行。
十有二月癸亥朔日有食之
二十有七年春公防杞伯姬于洮
家氏曰：杜氏以伯姬为庄公之女，即二十五年归于杞者，陆氏谓春秋时有子叔姬者三，皆谓时君之女穪子者，以别先君之子，公谷以为同母姊妹，非也，则此伯姬未必是庄公之女，借是庄公女于洮，亦非归寜之地，春秋书公防杞伯姬于洮，非归寜之义也。谢氏曰：伯姬鲁女洮鲁地女有归寜，于国无出防，于境洮之防，在鲁有败礼之愆，在杞失正家之道，陆氏微防曰：参讥之也，公及杞侯伯姬俱失正矣。
夏六月公防齐侯宋公陈侯郑伯同盟于幽
陈，郑服也， 愚按：十六年防于幽始书同盟，至是再防于幽复书同盟，然前盟防者九国，今止五国，特以陈郑反覆，至是始服，故齐侯防公及宋望国而盟之，不再盟，他国也，程子曰：同志而盟，非率之也，谢氏曰：明年荆伐郑公防二国救郑，然则郑苦于楚，欲与中国同盟可知也髙氏曰齐侯，九合诸侯，此其二也；十三年，北杏之防，穪人十五年，鄄之防不穪公而去年伐徐之役，犹以宋主兵，故谷梁氏谓此盟授之，诸侯授之诸侯，齐桓得众也，胡氏曰：同盟之例，有恶其反覆，而书同盟，此盟郑伯之所欲，而书同盟者也，凡盟皆小国，受命于大国，不得已而从焉者也，其有小国，愿与之盟，非出于勉强者，则书同盟，所以志同欲也，前此郑伯尝贰于齐矣，至是，齐桓强盛，有伯中国，攘夷狄之势，诸侯皆归之，郑伯于是焉有畏服之心，其得与于盟所欲也，故特书同。
秋公子友如陈葬原仲
原仲季友之旧也 髙氏曰大夫，不交诸侯，诸侯不行，使乎大夫，今公子友往防他国大夫之葬，盖私行也，鲁人听其出，故同出使之文，而系之，葬原仲，以重其罪，谢氏曰：诸侯相葬礼也，人臣无境外之交，卿非君命不越境，公子友以私事出境，葬大夫其专命僭制，不待贬絶而自见矣。 愚按：春秋书人臣出境，未有着其事者，此独书葬原仲，何也？盖不着其事，则嫌于出聘，故特书其事以明其以私事出境，而更不加讥贬之词，所谓直书其事而义自见也。
冬杞伯姬来
归寜也， 赵氏曰合礼者，常事不书，岂有二百四十二年，内女惟两度，归寜乎？盖知非礼而来，故书髙邮孙氏曰：春秋内女适诸侯者多矣，于其归寜未尝曰：子某归寜，常事无书也，伯姬非庄公子义不当归，故书曰：杞伯姬来也，薛氏曰：非公之子不归，寜非公之子而归，故曰来也。陈氏曰：内女为夫人，凡八见于经，未有书公者，而防自伯姬始，由是来朝，其子由是来求妇，伯姬之为皆未之前闻也。是故终伯姬之世，但书来。
莒庆来逆叔姬
髙氏曰叔姬者，伯姬之妹皆非庄公女也，谷梁氏曰：诸侯之子嫁于大夫，主大夫以与之，程子曰：人臣之礼无外交，故大夫，非君命不越境，以莒庆国卿而与鲁为婚，是外交也，不书逆女，而云逆叔姬，以别卿为君逆也，临江刘氏曰莒庆，非有君命，叔姬非适诸侯也，何以得书？以公之自为之主，敌则书也，胡氏曰：诸侯嫁女于大夫，而自主之，非礼也。
杞伯来朝
谢氏曰：伯姬在鲁，故杞伯来朝， 愚按，杞二王之后，爵本上公，在桓公时犹称侯，至是称伯，其后遂称子，或曰，为时王所黜，或曰，齐桓之伯以弱，强为次，或曰，以其用夷礼，或曰自侯，而伯自伯，而子盖浸以微弱，或曰：滕，薛；杞，爵号不同，皆口授传写，小国多误，众论纷纭，阙之可也。
公防齐侯于城濮
春秋阙疑卷十
<经部,春秋类,春秋阙疑>
钦定四库全书
春秋阙疑卷十一     元 郑玉 撰
二十有八年春王三月甲寅，齐人伐衞衞人及齐人战衞人败绩。
初，王姚嬖于庄王，生子頺，子頺有宠，蒍国为之师，及惠王即位，蒍国边伯，石速，詹父子禽祝跪作乱，因苏氏，十九年秋，五大夫奉子頺以伐王，王不克，出奔温，苏子奉子頺以奔衞衞师燕师伐周，冬，立子頺二十年夏，郑伯遂以王归。秋，王及郑伯入于邬，遂入成周，取其寳器而还，二十一年春，郑伯虢叔杀王子頺及五大夫，二十七年，王使召伯廖赐齐侯命，且请伐衞至是齐侯伐衞战败衞师数之以王命，取赂而还，愚按：子頺之事，使诚有之，乃王室之大变，春秋何故不书？齐人奉王命以讨衞不王之罪，春秋亦当特书，以着其美而无一辞，及之，何也？况子頺之事乃衞侯朔之所为已厯十年之乆朔又死矣，不应，至是，始命齐侯讨其子也，况取赂而还，亦非齐侯始霸之事，皆不可信，泰山孙氏曰：前年公及齐侯，宋公，陈侯、郑伯同盟于幽衞侯不至，故齐人伐衞谢氏曰齐人伐衞以衞有可伐之罪也，衞人有辞不服，故与齐人战焉衞人力不胜齐，故败绩，桓公威力，可谓盛矣！然伐国不以道，则虽小国，有至举兵相敌，终于卒伍，败衂而后退焉者也，故孟子曰：以力假仁者霸，以力服人者，非心服也，桓公以仁义用兵，特假之而已，安能使人心服哉？故齐之伐衞也上书伐下书战，以着衞人无服齐之志也，春秋战分主客战而为主者，其罪大战而为客者，其罪轻以战，由主起故也。齐人以兵来伐，我茍直焉，以义辨吾之直，而勿与之，校可也，谨边陲，严备守需，其变而勿与之争可也，上诉天王，下告列国，求为之助，以解其危可也；若夫不恤民命，而以战为心，则曲反在我，而不在人罪，反在此而不在彼矣，然则春秋以齐人主伐而以衞人主战者，以明两国之战由衞人欲战所致也，战之为祸大矣，原野厌人之肉，川谷流人之血皆战之由也，故仁者之兵，有征无战，邦国有罪，以兵诛罪而已，服则舍焉，未尝以战为事也，邦国有乱，以兵定乱而已，顺则止焉，未尝以战为事也，用兵而至于战者，皆好功，嗜杀而轻民命也，故春秋以大罪归于首战之人。
夏四月丁未邾子琐卒
秋荆伐郑公防齐人宋人救郑
楚令尹子元欲蛊文，夫人为馆于其宫侧，而振万焉，夫人闻之，泣曰：先君以是舞也，习戎僃也，今令尹不寻诸仇讐而于未亡人之侧，不亦异乎？御人以告子元，子元曰：妇人不忘袭，讐我反忘之秋，子元以车六百乗伐郑，入于桔秩之门，众车入自纯门，及逵市县门不发，楚言而出，子元曰：郑有人焉，诸侯救郑，楚师夜遁，秋申公鬬班杀子元，鬬谷于莵为令尹，自毁其家，以纾楚国之难 ，谷梁氏曰：善救郑也，谢氏曰：文公与诸侯同盟，故荆伐郑聘，称人进之也，伐复称荆，外之也，荆人陵犯中国乆矣天子不能制，方伯不能却，小国困于水火，亦乆矣，方是时，荆以不仁，伐郑，而三国能出力救之，三国与郑同盟，而复能与之同患，小国有息肩之地矣。胡氏曰：桓公主兵锄强，救弱之事见矣。
冬筑郿
胡氏曰：郿邑也，凡用工，大曰城，小曰筑，故馆则书，筑台则书筑囿，则书筑郿，邑而书筑者，创作邑也，其志不视歳之丰凶而轻用，民力于其所不必为也，则非人君之心矣。
大无麦禾臧孙辰告籴于齐
冬饥，臧孙辰告籴于齐 ，胡氏曰：麦熟于夏禾，成于秋，而书于冬者，庄公惟台榭，是崇是饰，费用浸广，调度不充，有司防计歳入之多寡虚实，然后知仓廪之竭也，故于歳杪而书曰：大无麦禾，刘敞谓不言，如齐告籴，而曰告籴于齐者言，如齐则其情缓，告籴于齐，则其情急也，古者三年耕余一年之食，九年耕，余三年之食，今庄公享国二十八年，当有九年之积，而虚竭如此，所谓寄生之君也，苏氏曰：是歳未尝有水旱，虫螟之灾而书大，无麦禾者，刘向春秋説曰土气不养，稼穑不成也，沈约宋志言，孙皓时尝有之，苗稼丰美，而实不成，百姓以饥，合境皆然，连歳不已，则所谓大无麦禾也，愚谓春秋书此见庄公不用心于民事，歳之凶丰，食之有无，皆所不问，及冬，民饥，始知大无麦禾，急遣臧孙辰告籴于齐也，茍非齐桓，有救灾，恤隣之义，则鲁民之不为饥殍者几希矣，他日葵丘之防，申严遏籴之禁，岂非自此而推之乎？然则尧有九年之水，汤有七年之旱，而其民无菜色者，以其备之有素也，有国有家者，其可不知所务，而预为之僃乎？
二十有九年春新延厩
公羊氏曰新延，廐修旧也，修旧何以书？凶年不修，谷梁氏曰：冬，筑春，新延廐以其用，民力为已悉矣！临江刘氏曰延廐者，天子之廐，非诸侯之廐也髙氏曰鲁侯僭乘天子之车，僃十二闲之马，圣人不敢斥言之，是以特因其修旧，而书以讥之，且去冬大，无麦禾，今又新延廐所谓廐有肥马，民有饥色，何以为民父母乎？谢氏曰：廐以安马而已，亦恶旧而新之，庄公好治宫室，可知也，冬方告籴，春又兴工，民困之不忧，廐陋之为恤，与孔子问伤人，不问马异矣。
夏郑人侵许
许氏曰：许以近楚，自齐之霸，未防诸侯，故郑侵之，自是而后，许从中国矣。
秋有蜚
公羊曰：记异也。何氏曰：蜚者臭恶之虫，南越盛暑所生，非中国之所有书，有言本无也，家氏曰：洪范五行传云：蜚荒徼之物，越之所生，其为虫臭恶能害人，独刘原父云蜚，状若牛而白首，一目蛇尾，行水则竭，行草则死，见则国大疫，与传注所言，盖两物也髙氏曰此亦逺人乱中国之象，自此中国不以为怪，故一书而不复书，如鸜鹆之类，中原皆有之，故始于春秋之时，自春秋以来，鄋瞒陆浑杂居中原，岂此数物为之兆乎？古者橘逾淮而化枳，今淮宋之间，橘大如柑，乃知物理之变，殆不可测，后世之事，古人不能知者众矣。
冬十有二月纪叔姬卒
髙邮孙氏曰内女归，为诸侯夫人，无他恶，行即书卒，犹不书葬，其贤行之著者，则书卒书，葬以旌之，异于他女也，纪叔姬为纪侯之媵，法不当书，而春秋书归于纪，归于酅而卒，葬皆详书之者，特贤之也，胡氏曰：纪已灭矣，其卒之何？见纪侯去国，终不能自立，异于古公，亶父之去，故特书叔姬卒，而不卒纪侯，以明其不争而去，则可能使其民从而不释，则防矣，家氏曰：以此防民，犹有俪体宸居，国亡不能死，委身于仇讐如晋之惠，后者可为痛哭流涕矣。
城诸及防
谢氏曰：诸防二邑诸役，才已防役，又兴书及着其不恤民力也，凡土工茍害于民，虽时勿兴可也。
三十年春王正月
夏师次于成
谷梁氏曰：次，止也，有畏也。欲救鄣而不能不言，公耻不能救鄣也，赵氏曰：鲁盖欲防齐围鄣，至成待命，闻鄣已降，故不行耳。然疑事无质，但当存而勿解 ，愚谓是时齐桓正霸齐，鲁方睦，决无争鄣之事，当以赵説为是，然不可考矣。
秋七月齐人降鄣
公谷皆以鄣为纪之遗邑，杜氏以为纪之附庸，啖氏曰：鄣自是小国尔， 愚按纪，亡已乆遗邑将安所属，以至于今，啖氏之説近是齐人降鄣，于以见桓公霸业之成，兵威之盛也，降者有以得其心而使之屈服，诗云：我心则降。是也；古之善为兵者，不陈善陈者不战，今齐人临鄣兵刃，未接而能使之屈服，服则舍之，而不复加之以罪，亦可谓善为兵矣。五霸，桓公为盛，岂不信哉！先儒以为齐恃强凌弱，使之降，故书，齐人降鄣，以罪齐者过矣。
入月癸亥葬纪叔姬
九月庚午朔日有食之鼓用牲于社
冬公及齐侯遇于鲁济
谋山戎也，以其病燕故也。 杜氏曰：济水厯齐国界在齐界，为齐济在鲁，界为鲁济 ，愚按济之，遇左氏以为谋伐山戎，然伐戎之役，鲁实不与独髙氏以为齐将伐山戎，道由鲁济公于是乎出迓之故，书曰：遇若邂逅相值，理或然也。
齐人伐山戎
胡氏曰：齐人者，齐侯也，其称人讥，伐戎也，自管仲得政，至是二十年，未尝命大夫为主将，亦未尝兴大众出侵伐，故鲁庄，十一年而后凡用兵，皆称人者，将卑师少尔，今此安知其非将卑师少而独以为齐侯也以来献戎防，称齐侯，则知之矣，夫北戎病燕，职贡不至，桓公内无因国，外无从诸侯，越千里之险，为燕辟地，可谓能修，方伯连帅之职，何以讥之乎？桓不务德，勤兵逺伐不正王法，以讥其罪，则将开后世之君，劳中国以事边陲，舍近政而贵逺畧困吾民之力争不毛之地，其患有不可胜言者。故特贬而称，人以为好，武功而不修，文德者之戒髙氏曰：以此为防，而后世犹有开邉拓境，好大喜，功如秦皇，汉武，甘心徼外者实万世之鉴也。
三十有一年春筑台于郎
胡氏曰：天子有灵台，以候天地，诸侯有时台以候四时去国，筑台于逺而不缘占候，是为游观之，所厉民以自乐也，厉民自乐而不与民同乐，则民欲与之偕亡，虽有台，其能独乐乎？
夏四月薛伯卒
髙邮孙氏曰薛伯卒经无其名旧史失之
筑台于薛
杜氏曰薛鲁地
六月齐侯来献戎防
谷梁氏曰：军得曰，防公羊氏曰献戎，防威我也，左氏曰：凡诸侯有四夷之功，则献于王，王以警于夷，中国则否，诸侯不相遗俘髙氏曰始伐称人，此其称爵者，方其伐戎过，我固已贬之，此献防而称人则疑若微者，故特书爵以诛齐侯矜功，威鲁之罪，谢氏曰：军以防为功，故胜敌为防，诗曰：一月三防是已，以功告上为献，献臣子之礼也。诗云：在泮献馘是已，齐之克山戎也，齐侯躬以戎防耀，鲁将以震动小国，而威之也，春秋退抑齐侯，而书曰来献，黜其强也，黜其强者，不与大国以威诸侯也；齐，大国也，来献戎防，卑者之事也，以卑者屈辱，齐侯，而春秋抑强扶弱之心见矣，夫构祸邀功，使生民陷于荼毒，以好战者，为之患也。沮直害忠，使柔良困于沉溺，以恃强者为之患也。故春秋纪兵不美战功，其为道也，不与强凌弱 ，愚谓春秋之所谨，王霸中外之辨也，书齐侯来献戎，防所以抑霸也，书楚人使宜申来献，防所以抑戎也是举也，自齐侯夸示则为荣，自圣人书之则为辱，妍丑，见鉴而后明，轻重经衡而后定也，舜之告禹曰：女惟不矜，天下莫与女争能，女惟不伐，天下莫与女争功，固圣人之明训，及观夫子称孟之反不伐，抑齐侯之献防，则人之处军旅之间，胜败之际，亦有道矣。
秋筑台于秦
谢氏曰：害民以兴土功，耗财以供不急，放心以事盘游，作非法以遗后世，乃一歳三筑台而不已，庄公之过也，张氏曰一歳筑三台，正所谓及时般乐，怠傲者，则其治国治家之当务，荒废多矣，髙氏曰：当是时，庆父执国政，而通乎夫人，故数筑台于逺地以为公游观之娱，公亦为其所惑，而不自知也，可为后世戒。
冬不雨
程子曰：一歳三筑台，明年春，城小谷，故冬书不雨，闵之湥也，不雨亦旱也，谓之不雨者逺近傒雨咨嗟之辞也髙氏曰一时不雨，未为灾也。书之以见公，暮年，兴役不已，而灾异数至也髙邮孙氏曰：易之象隂阳和者曰雨，暌之上九曰：往遇雨则吉，其不和者，则曰不雨小过之，六五曰宻云不雨，然则凡雨皆隂阳和也不雨者皆隂阳不和也书不雨记隂阳不和之异也。人与物在天地间仰隂阳以生也隂阳不和则所以仰之者不遂矣，故春秋之法，一时不雨，亦书不以其为灾不灾也。
三十有二年春城小谷
为管仲也 髙氏曰小谷，鲁邑，今曲阜西北，有小谷城，先儒以为齐邑鲁为管仲城之若然，圣人亦当异其文，而系之齐矣，且公虽感，齐侯之私，岂肻为管仲城邑乎？彼殆见昭，十一年传云，齐桓城谷而寘管仲焉，故有此説殊不知齐自有谷如文，十七年，公及齐侯盟于谷宣，十四年，公孙归父防齐侯于谷，此齐谷也，非鲁之小谷，薛氏曰：庄公自六年之后，无麦苗，大无麦，禾；螟，麋蜚相继而有大水者三，中君之性，尚当少警，而公之侈心日起，因娶而观社，丹楹刻桷，告籴之后，有筑之役，次年新延，廐城诸防，去年不雨，而三筑台，今岁又城小谷，平歳犹曰不可，况荐饥而轻用，民力乎？
夏宋公齐侯遇于梁丘
齐侯为楚，伐郑之故，请防于诸侯，宋公请先见于齐侯，夏，遇于梁丘 髙邮孙氏曰：宋公序齐侯上者，宋为之志也髙氏曰梁丘，宋地，宋序齐上者，地主也。
秋七月癸巳公子牙卒
初，公筑台临党氏，见孟任，从之，閟以夫人言许之，割臂盟公，生子般焉，公疾，问后于叔牙对曰：庆父材，问于季友，对曰：臣以死奉般，公曰：乡者牙曰：庆父材，成季使以君命命僖叔待于鍼巫氏使鍼季酖之曰：饮此则有后于鲁国，不然，死且无后，饮之，归及逵泉而卒，立叔孙氏 髙氏曰传载季友杀叔牙之事，攷之于经，全不寓微意，且公既有子，何必问后而叔牙辄以庆父对，若公以为不当立，则自不立矣，何至于杀叔牙耶？杀叔牙而反，使庆父执国政，此又何理耶？况此去公薨尚逺岂公临终之事耶？公羊氏以为将弑庄公，此又无谓之甚者，以此言之，公子牙，盖自卒耳髙邮孙氏曰：季友遏恶于未萌，乃春秋之所重，春秋既不以骨肉相残，责之当变，文以见意不当，但书卒也，二传，但见公子牙鲁之大恶者，而卒于庄公之前，又季友方用事于鲁，疑其为季杀之尔，且当据经为正。
八月癸亥公薨于路寝
子般即位，次于党氏， 谷梁氏曰路寝，正寝也，寝疾居正寝，正也，谢氏曰：公薨，必书其所谨，凶，变也，遇弑则不地，故也。庄公宣公，成公薨于路寝，正也，僖公薨于小寝，文公薨于台下，襄公薨于楚宫，定公薨于髙寝不正也，隐公，闵公不地，以明不得其死也，桓公薨于齐，以明遇祸于齐也，昭公薨于干侯，以明客死于晋也，赵氏曰：君必终于正寝，以就公卿也，大位奸之窥也，危病邪之伺也，若蔽于隐，是使小人女子得行其志也，故宗嗣素定之，兵权散主之，闺闱严饰之，小人女子不尸，重任贤良，受托鼎足交辅，则簒弑之祸，曷由而至哉？胡氏曰：庄公以世嫡承国，不为不贵，周公之后，奄有蒙，不为不强，即位三十有二年，不为不乆薨于路寝，不为不正，而嗣子受祸，几至亡国，何也？大伦不明，而宗嗣不定，兵权不分，而主威不立，得免其身，幸矣。
冬十月己未子般卒
共仲使圉人荦贼杀子般于党氏，成季奔陈，立闵公，公羊氏曰：此其称子般卒，何君存称世子，君薨称。
子某既葬称子，逾年称公，子般卒，何以不书葬？未逾年之君也髙氏曰子般卒，三传皆以为庆父所杀，攷之于经，全不寓微意，而所书正与襄三十一年，子野同，若以子般为被弑，则子野亦岂被弑乎？惟文十入年书子，卒而不名者，乃被弑也，何则？既书子卒即书，夫人姜氏归于齐，盖文公既薨，子赤为宣公，襄仲所杀，而弑君之贼又自立矣，姜氏不能容，自归于父母之国，圣人不名，子赤者，以其被弑，不忍名之，与成君同也，若书其名，则与自卒者无别矣，或以为先君未葬，则名文十八年，书子卒而不名者，以先君既葬故尔，是不然，景王既葬矣，王子猛之卒，何为而名乎？岂有天子，未逾年则名之，而诸侯反不名乎？以此騐之子般子野，皆非被杀，而子般特以哀姜庆父之故，疑若为其所弑耳。
公子庆父如齐
髙氏曰：若以庆父弑君而出奔，则圣人岂不着其出奔之罪乎？乃知此非出奔也，盖庄公既薨，子般又卒，继嗣未定，庆父虽有侥幸之心，而身为国卿，加以公子之贵，寜无嫌疑之避，于是如齐告难，盖桓公始霸，谋定其君，及自齐归，鲁已立闵庆父始有簒弑之意，故明年，齐侯使仲孙湫来省难，而仲孙谓不去庆父，鲁难未巳也。 ，愚谓圣人书，子般之卒，子野之卒无异文，而不同于子赤，讳名之例，则般以正卒明矣，书庆父如齐，异于庆父弑闵，奔莒之文，则般之死，非庆父所杀，亦明矣。况以事言之，是时，齐桓方霸，专以诛叛，讨逆为事，庆父既弑其君，安敢奔齐，以自投于宪网，齐桓闻之，必执以为已功矣，故弑闵公之后，则不敢奔齐，而奔莒也，岂当时见庄公既薨，子般又死，故以疑似而有是説耶抑因庆父弑闵之后，遂傅防以成其文耶？子旧读而疑之，及观髙氏之説湥有契于予心，最为得经之防故特取之，以明弃经任传之弊，学者于此等处所宜潜心详玩，参考互订，以明其是非曲直而不为传注，所惑庻于经有得也。
狄伐邢
髙氏曰：此为齐侯，救邢而书，亦见中国之衰，张氏曰：狄北狄，前此虽未见于经，然自伐邢而灭衞三年之间涂炭，两国首以伐书，着其强也，小东莱吕氏曰：桓公始霸之初，狄灭衞又伐邢见得当时中国衰微至于如此之甚，向非桓公封衞迁邢则诸姬之尽，岂独在汉阳矣，此孔子作春秋，所以于齐桓公之霸，多与辞也，许氏曰：春秋戎先见，荆次之，狄又次之，而荆暴于戎狄，又暴于荆，当惠王世戎狄，荆楚交伐诸夏，使无齐桓攘服以定之，岂复有周天子哉！
春秋阙疑卷十一
钦定四库全书
春秋阙疑卷十二     元 郑玉 撰闵公
公名开一名，启方庄公之子般之，庶弟惠王十六年即位，諡法在国，逢难曰闵。
元年春王正月齐人救邢
狄人伐邢，管敬仲言于齐侯曰：戎狄豺狼，不可厌也。诸夏亲昵，不可弃也，宴安酖毒，不可懐也，诗云：岂不懐归畏此简书，简书同恶，相恤之谓也，请救邢以从简书，齐人救邢 ，谷梁氏曰：善救邢也，胡氏曰：凡书救者，未有不善之也，救在京师，则罪列国子突救衞是也。救在外域，则罪诸侯，狄救齐，吴救陈是也。救在逺国则罪四邻，晋阳处父帅师伐楚，以救江是也。救而不速救者，则书所次，以罪其慢，叔孙豹救晋，次于雍榆，是也。救而不敢救者，则书所至，以罪其怯，齐侯伐我北鄙，围成，公救成，至遇是也，兵者，春秋之所至重，独于救兵而书法若此，圣人之情见矣，其称人将卑，师少也，张氏曰：论语，以一匡九合之功，归于管仲，盖奬王室，从简书皆管仲发其端也。
夏六月辛酉葬我君庄公
乱故是以缓
秋八月公及齐侯盟于落姑季子来归
公及齐侯盟于落姑，请复季友也，齐侯许之，使召诸陈公次于郎以待之，季子来归， 公羊氏曰：其称季子何？贤也？其言来归，何喜之也？小东莱吕氏曰：闵公方九歳，安能自防如此，盖国人上下皆恶庆父，而贤季友，故欲复之，公与齐盟，亦国人左右扶持而去，当时国乱，犹能恶庆父而复季友，此亦见鲁秉周礼处髙氏曰凡人臣出奔，而反国，则书曰归，或曰复归，经未有季子出奔之文，而书来归，何也？凡奔云者，负罪以出，迫逐而不遑暇之辞也。今鲁国连防二君当凶祸，艰难之际，季子以贵戚之重，违而去之，是之谓全身逺害求援以庇国，既而国人以庆父之故，思得贤公子以辅防主，视公族之中，唯季子托辞以出，若爱其生，以有待者，鲁人唯恐其不归，故公与齐侯盟而请之，其书来归者，所以变乎归之文，又变乎复归之文也，既归，而遂以国政付之，是其委任，亦不轻矣。唯其委任之重，所以没其去，国之因而责其后效，圣人特字之而不名，又不称公子者，见季子自以贤徳为国人所与，不缘宗亲之故，则所以望于季子者重矣，然季子既归，乃反托亲亲之故，卒不能平，姜氏之乱，讨庆父之恶，故使二人卒弑吾君，明年，书公子庆父出奔莒，夫人姜氏孙于邾，以着季子，徒然来归，无补于急难，大失国人之望，是以变文书来归者，亦所以责之，家氏曰：庆父之奔也，春秋书之其归也，不书，恶其归也，季友之奔也，春秋不书其归也，书之，喜其归也，陈氏曰：国人之欲归，季子以已乱也，而季子虽归庆父，夫人乱未巳，俄而弑闵公，于是以僖适邾，则国人何贤乎季子？微季子，则庆父之簒，成而庄公之统絶庆父之簒，不成庄公之统不絶者季子在也，薛氏曰：季子来归，虽定鲁国，窃国之政，自此作也，春秋详其出入，见其事君之际，善其善，起其强也。
冬齐仲孙来
齐仲孙湫来省难，仲孙归曰：不去庆父，鲁难未巳，公曰：若之何而去之？对曰：难不已，将自毙，君其待之，公曰：鲁可取乎？对曰：不可，犹秉周礼，周礼所以本也，臣闻之，国将亡，本必先颠，而后枝叶从之，鲁不弃周礼，未可动也，君其务寜鲁难而亲之，亲有礼，因重固间携贰，覆昏乱，伯王之器也 髙氏曰此齐侯既复季子，因使仲孙来窥我，非使于我也，故不书，齐侯使而止，书齐仲孙来，所以嘉仲孙，而讥齐侯讥，齐侯有窥鲁之心，失霸者之义，而嘉仲孙能俾齐侯务，寜鲁难，有全鲁之功，故特书字以褒之，五峯，胡氏曰：二帝三王施仁政，定天下，尽道而已，非有利天下之心也。五伯仗义结信，搂诸侯奬王室，谋以自强大，非有正天下之心也。五伯，桓公为盛，忿不惩而灭，谭欲不窒，而窥鲁其心，源可考矣。虽力行信义，岂其如日之昼，如月之夜，不可离乎？使其无死，安知其不志骄气溢，而后有失信，弃义之事哉？惟其执之，不敢中道废，是以得成伯者之名尔，此孟子所谓假也，五伯假信义而未归，则既有之矣，其得罪于三王，何也？其以有为，而为之也，此王伯所以分乎？
二年春王正月齐人阳
胡安定先生曰阳，微国也，齐桓逼逐而之，以着齐桓之恶，故贬而人之啖氏曰：移其国于国中为附庸也，大东莱吕氏曰：圣人作春秋，功过不相掩，齐人迁阳罪之甚也。
夏五月乙酉吉禘于庄公
赵氏曰：禘，王者之大祭也。王者既立始祖之庙，又推始祖所自出之帝，祀之于始祖之庙，而以始祖配之也，程子曰：天子曰禘，诸侯曰：祫，朱子曰：王者有禘有祫，诸侯有祫无禘，刘氏意林曰：禘者帝也，帝者，天子之号也，诸侯不得祖天子，故禘不及诸侯也，天子禘诸侯，祫大夫享庻人荐，此上下之杀也，公羊氏曰言吉，未可以吉也。言庄公未可称宫庙也，谷梁氏曰：防事未毕，举吉祭，故非之也，谢氏曰：鲁禘之失者，三诸侯而行禘礼，一也，禘不于太祖，而于庄公二也，二十二月而吉祭，三也髙氏曰禘者，天子之祭，鲁不当禘也，然成王赐天子之礼，以享周公，而先公因僭用之过在前世，圣人不一一追贬，但因事书之，盖鲁国常事，不可胜书故也。虽然，此特用其礼物耳，非有追配之事，故直言禘于庄公也， 愚按：礼记谓成王以周公有大勲劳于王室，赐鲁重祭，孔子曰：鲁之郊禘，非礼也，周公其衰矣，成王之赐，伯禽之受，皆非也。然其始盖赐于周公之庙，许用王者，礼乐如八佾之类耳，其后羣公之庙，皆僭用之，既皆僭用，王者礼乐，遂因而有禘祭之名，遂用郊天之礼，呜呼！使武王在位之日，周公为政之时，岂有过赐？过受之失，至于成王伯禽则有是举矣，此其所以为圣贤之分也，虽然，是盖过厚而已，非有大失也。末流之弊，至于季氏，舞八佾，三家以雍彻，上下交僭，而君臣之分荡然矣，礼谨于微，君子不可不慎也，子疾病，子路使门人为臣病，闲曰乆矣哉由之行诈无臣，而为有臣，吾谁欺？欺天乎！观于此，则知圣人之所处矣。
秋八月辛丑公薨
初，公傅夺卜齮田，公不禁，秋八月辛丑，共仲使卜齮贼公于武闱，成季以僖公适邾，共仲奔莒，乃入立之成，季之将生也，桓公使卜楚丘之父卜之，曰：男也，其名曰友，在公之右，间于两社，为公室辅，季氏亡，则鲁不昌，又筮之，遇大有之干，曰：同复于父，敬如君所，及生，有文在其手曰友，遂以命之成风，闻成季之繇，乃事之，而属僖公焉，故成季立之 ，陈氏曰：鲁之春秋，固书曰：公子庆父弑公于武闱，圣人修之曰：公薨，讳之也，遇弑君父之大哀也，则何忍言之？是故书薨而不地，且不葬薨，十二公所同也，不地不葬，隐闵所独也，然则虽讳而乱臣贼子之狱具矣，胡氏曰讳而不言，弑何以传信于将来，曰：书薨，以示臣子之情不地，以存见弑之实，何为无以传信也，凡君终必书，其所独至于见弑则没而无所，其情厚矣，其事亦白矣。非圣人能修之乎？后世记言之士，欲讳国恶，则必失其实，直书母隐，又非臣子所当施于君父也，而春秋之法，不传矣髙邮孙氏曰：弑君之贼，讨则书葬，闵公之贼，不讨而使之出奔，春秋不记其葬，所以罪鲁之臣子也， 愚谓庆父虽缢，不以贼讨犹不讨也。
九月夫人姜氏孙于邾
闵公，哀姜之娣叔，姜之子也，故齐人立之，共仲通于哀姜，哀姜欲立之，闵公之死也，哀姜与知之，故孙于邾。
公子庆父出奔莒
以赂求共仲于莒，莒人归之，及密使公子鱼请，不许，哭而往，共仲曰：奚斯之声也，乃缢 髙氏曰先书，公薨而继书，此则知夫人姜氏与公子庆父，实弑公也，夫季子者，闵公盟而归之，以为国卿，正为姜氏，庆父季子，专鲁国之政，足以有为，今已逾年，既不能防闲其君，母稍治庆父之罪，而反召弑君之祸，又不能率鲁国之众，以讨弑君之，贼乃纵之使逸，故此书夫人姜氏孙于邾，公子庆父出奔莒者，非特着姜氏，庆父之罪，又以见季子，孤国人之望也，或谓缓诛逸贼，亲亲之道，是尢不然，人臣之义，莫大乎为君讨贼，故曰，大义灭亲，今季子于庆父亲也，而于闵公则亲而又尊也，庆父弑闵，彼尊尊亲亲之义，已絶矣，茍能诛之，则尊尊亲亲之义，两得之，舍庆父而忍乎？闵公是尊尊亲亲之义，两失之也，弃两得而从，两失贤者之所为，果如是乎？髙邮孙氏曰文姜之孙也，不称姜氏？所以令齐絶之哀姜之孙也，称姜氏，以明邾非姜氏，父母之国，其得絶之无疑焉，邾容而受之，为有罪，春秋湥罪，邾容他国之夫人，特书曰：夫人姜氏孙于邾，以见其不絶之罪，陈氏曰：宋万奔陈，虽杀之不书，庆父奔莒，虽杀之，不书春秋，所以严逸贼之责也，季子奔陈，不书适邾，不书全之也，则其严逸贼之责，何若季子可与言事存矣，事亡则未也，有季友在庆父，将不免于为戮，则曷为谓之无讨均之，为逸贼也。
冬齐髙子来盟
公羊氏曰：比三君死，旷年无君，设以齐取鲁，曾不兴师，徒以言而已矣，桓公使髙子将南阳之甲，立僖公而城鲁，或曰，自鹿门至于争门者是也。或曰，自争门至于吏门者是也。鲁人至今以为美谈，曰：犹望髙子也，程子曰髙子来省难，然后盟盟，未前定也称髙子善其能恤鲁，胡氏曰：桓公命髙子必曰鲁可取，则兼其国以广地，鲁可存则平，其难以善隣，非有安危继絶一定不可易之计也髙子至则平，鲁难定僖公，鲁人赖焉。圣人美其明，人臣之义，得奉使之宜，特称髙子以着其善，不曰：齐侯使之者，权在髙氏子也，家氏曰：春秋书此亦以着桓公不吝改过，而大夫之出疆者，皆能纳君于善也；始，仲孙之来，桓公因使之觇国，而仲孙之归也，以鲁秉周礼为对，不惟存鲁于亡，又能纳君于善，而非使事之指也，及髙子来盟，率甲与俱至，人疑其将不利于鲁而髙子立僖公而盟之，又以甲城鲁，鲁于是始定而非，使事之指也，然齐桓不以失指为怒，反因是而伸，哀姜之讨有以见桓公善用人，乐从谏始，而觇鲁卒而存鲁，利欲不足以蚀其本心，伯之犹有德者也。
十有二月狄入衞
狄人伐衞衞懿公好鹤，鹤有乗轩者将战，国人受甲者皆曰：使鹤鹤实有禄位，余焉能战？公与石祈子玦，与甯庄子矢使守曰：以此赞国，择利而为之，与夫人绣衣曰：听于二子，渠孔御戎，子伯为右，黄夷前驱，孔婴齐殿及狄人战于荧泽，衞师败绩，遂灭衞衞侯不去其旗，是以甚败。初，惠公之即位也，少齐人使昭伯烝于宣姜，不可强之生，齐子戴公，文公宋桓夫人，许穆夫人文公为衞之多患也，先适齐，及败宋桓公逆诸河，宵济衞之遗民男女七百有三十人，益之以共，滕之民为五千人，立戴公以庐于曹，许穆夫人赋载驰，齐侯使公子无亏，帅车三百乘，甲士三千人，以戍曹归，公乘马祭服，牛羊豕鸡狗与门材归，夫人鱼轩，重锦衞文公大布之衣，大帛之冠，务材训农，通商惠工，敬教劝学，授方任能，元年革车三十乘，季年乃三百乘 ，谢氏曰：狄人入衞也国人分散衞已灭矣，自文公徙居楚丘，建城市，营宫室而衞国复兴则狄未能灭衞而有之，故入衞不书灭张氏曰衞之灭非特懿公好而失人心，盖自惠公即位以来，宣姜淫恣，躭乐亡政，习以为常，故狄人一至而涣然国随以亡，非齐桓救而封之，则康叔之后，至此无噍类矣衞在春秋时，初为大国，与齐侯胥命才四十年，而沦于亡灭，所以治国先齐家而淫乱之祸，不簒必灭，可不戒哉！
郑弃其师
郑人恶髙克使帅师次于河上，乆而弗召师溃而归髙克奔陈，郑人为之，赋清人 ，胡氏曰：人君擅一国之名，宠杀生与夺，惟我所制，尔使克不臣之罪已着，案而诛之，可也；情状未明，黜而逺之可也，爱惜其才，以礼驭之可也，乌用假以兵权，委诸境上，坐视其失，伍离散而莫之恤乎！然则弃师者，郑伯乃以国称何也？二三执政股肱心膂，休戚之所同也，不能进谋于君，协志同力，黜逐小人，而国事至此，是谓危而不持，颠而不扶，则将焉用彼相矣？郑弃其师，君臣同责也。
春秋阙疑卷十二
<经部,春秋类,春秋阙疑>
钦定四库全书
春秋阙疑卷十三     元 郑玉 撰僖公
公名申庄公之子，闵公庻兄惠王十八年即位，諡法小心，畏忌曰僖。
元年春王正月齐师宋师曹伯次于聂北救邢
诸侯救邢，邢人溃，岀奔师，师遂逐狄人，具邢器用而之，师无私焉， 曹伯，公谷作曹师以下文城，邢书曹师，则此当从公谷，公羊氏曰：救不言次，此其言次何？不及事也，程子曰：齐未尝兴大众，此称师，责其众可救，而徒次以为声援，致邢之不保其国也，胡氏曰：春秋大义，伐而书次，其次为善，遂伐楚，次于陉，美之也，救之书，次其次为贬救邢，次于聂北讥之也，圣人之情见矣，故救患分灾，于礼为急，而好攻战，乐杀人者，于罪为大。
夏六月邢于夷仪齐师宋师曹师城邢
邢于夷仪，诸侯城之救患也， 公羊氏曰：者何？其意也？胡氏曰：书邢迁于夷仪，见齐师次止，缓不及事，邢以自迁为文而再书，齐师，宋师，曹师城邢者，美桓公志义卒，有救患之功也。谢氏曰：与其次而后救，不若不次之为善也，与其而后城，不若不之为善也，力足以讨暴折难，而延后时，故聂北之师，书救书城，以着其善书，次书以着其恶髙氏曰始不能救邢，过也，卒能城邢功也，圣人不以功掩过，亦不以过掩功，功过不相掩，是之谓王法。
秋七月戊辰夫人姜氏薨于夷齐人以归
闵二年，哀姜孙于邾，齐人取而杀之于夷，以其尸归，僖公请而葬之， 公羊氏曰：桓公召而缢杀之，谷梁氏曰：夫人薨不地，地故也 ，愚谓哀姜与闻弑君，罪在不赦，齐人明其罪而诛之义也。召而缢之，岂所谓义乎？古者刑人于市，与众弃之，弑君之贼杀而归之，岂所谓刑乎故经书夫人薨，以明其不能讨，夫人之为贼书，齐人以归，以明其不能絶夫人之为亲，其曰薨于夷，则夫人之不以善，终亦明矣。所以使鲁人卒请哀姜之防，葬以小君之礼者，皆齐侯不明乎义，而用刑之失也，然鲁自桓公之弑，文姜得以幸免，浊乱鲁国，三四十年，遂成再弑之祸至此，齐桓能举方伯之职，庆父哀姜，皆以死诛不赦，然后三纲，稍明人伦，粗正则于世道亦不为无功矣，按以归者，归于齐也，或谓归鲁，非也，观后书，夫人之防不曰至自夷，而曰至自齐，则知此为归齐明矣。
楚人伐郑
郑即齐故也。 家氏曰：荆革号为楚，有自来矣，及是始闻于中国，旧史书之，圣人因而存之，着楚人渐盛，为中国忧也，常山刘氏曰：楚自此浸强矣，故称人焉，然终齐桓之世，只称人而不得与中国之防盟者为齐桓，能制其强也，至十七年，齐桓卒，楚于是乎始横，十九年，则已盟于齐矣，书曰：冬防陈人，蔡人，楚人，郑人盟于齐，二十一年春，宋人，齐人，楚人盟于鹿上，用此见中国衰防，楚人方张耳，至于秋之防，则书宋公，楚子，陈侯、蔡侯、郑伯，许男、曹伯防于盂，执宋公以伐宋，楚于是大张位，列于陈蔡之上，而书爵矣，胡氏曰来聘，书人伐郑，复以号举，至是又伐郑，亦书人者，岂许其伐国，而人之乎防中华执盟主，朝诸侯长齐，晋其所由来者渐矣。
八月公防齐侯宋公郑伯曹伯邾人于柽
盟于荦，谋救郑也， 张氏曰：楚人伐郑，桓公不遽救而防诸侯谋之，盖楚方强，而公谋制，楚十全之策也。家氏曰：经言其防传言其盟，盖其防也谋所以救郑，其盟也，与诸侯定要束，将伐楚，以问凭陵之罪，召陵之师，权舆于此矣。
九月公败邾师于偃
虚丘之戍将归者也。 ，胡氏曰：柽，人之防谋救郑，而公与邾人咸与焉，则是志同而谋协也，今既防邾于柽，又败邾师于偃于此，责公无攘，冦难，安中国之诚矣，凡此皆直书其事而义自见也，诈战曰败，败之者为主，张氏曰：书败邾于防柽之后，非特者，鲁僖无保邦之道，亦见桓公，伯威之不立也。
冬十月壬午公子友帅师败莒师于郦获莒拏
莒人来求赂，公子友败诸郦，获莒子之弟拏，公赐季友汶阳之田及费 ，谢氏曰：列国大夫，皆王臣也，以战为事，而获人之卿，公子友之罪也，度德量力，用师之道也，不义不智，而身获于人，莒拏之罪也，郦之败，曲在莒已明，故不书伐，胡氏曰：罪在莒而以季友主此战，何也？抑锋止鋭，喻以词命，使知不缩而引去，则善矣，今至于兵刃既接，又用诈谋，擒其主将，此强国之事，非王者之师，春秋之志，故以季友为主而书败，获责僃之也。
十有二月丁巳夫人氏之防至自齐
髙氏曰秋七月，齐人杀哀姜而以之归，今厯二时鲁不迎其防者，以夫人与弑闵公，义欲絶之故也。僖公新立，外欲固齐以居厚，内存母子不絶之义，故请而葬焉，此所以防至自齐也，刘氏意林曰哀姜，安可复配宗庙，复临羣臣，齐以公义诛之，鲁以私意请之，是鲁之不忍也。而不可通于春秋 ，愚按：夫人之防至自齐去姜，而书氏説者以文姜弑夫哀姜弑子罪，固有轻重也，信如此言，是天下有可弑之君，而弑君有轻重之刑也，盖哀姜之防至自齐去姜，所以明齐既杀之，则义已絶存氏所以使若不知其为谁氏之女？起问者，以发其疑，而知其为弑君之贼也，此春秋之微意，非圣人孰能修之。
二年春王正月城楚丘
诸侯城楚丘而封衞焉 胡安定，先生曰：按闵二年，狄入衞衞国君死民散，齐侯视之，不救至此，年方始城之怠于救患，可知与其亡而存之，不若未亡而救之之善也，张氏曰：此书城楚丘，盖分板筑之役于诸侯，而鲁往城之也，家氏曰：公羊氏曰城衞也曷为不言城衞灭也孰灭之？狄灭之，曷为不言狄灭之？为桓公讳也。曷为为桓公讳？上无天子，下无方伯，天下诸侯有相灭亡者，桓公不能救，则桓公之耻也，然则孰城之？桓公城之，曷为不书？桓公城之，不与诸侯专封也，公羊于城，邢城楚丘，皆曰：天下诸侯有相灭亡者，而桓不能救，乃桓之耻其责望，伯主之意甚大，得春秋之意，但以城邢城衞为专封则愚之所未喻，夫邢衞皆周家之建国，今为狄所灭，而周之封爵，则自若夷仪，楚丘，乃邢衞故土齐桓城而迁之，此乃方伯职分之所当举，奚专封之有哉？城楚丘不曰衞楚丘衞未迁也，邢迁而城衞城而故书法不同，大东莱吕氏曰：先儒以为诸侯之义，不得专封，夫所谓专封者，以此地封，此人则谓之专，封固不可也，如同时，诸侯有相灭亡，天子不能令方伯不能救天下诸侯，力能救而复之，则是蹈仁而践义也，而以是为专封，是嫂溺援之以手，而以为罪也。 愚按：齐桓公城，夷仪以安邢城，楚丘以衞皆全之于倾危奔溃之余，不失兴灭继絶之义，非有专封，无王之事也；以经考之，既无封衞之迹以诗，木考之，亦不过言其欲报之厚，而未尝有封之之语，先儒特因诗之小序，有齐桓救而封之之説遂起专封之论，今只当以经为正论其城，筑之是非，不当经外立意，言其专封之，有罪也。
夏五月辛巳葬我小君哀姜
愚按：鲁人请之，齐人归之，至是葬之，圣人亦书曰：葬我小君哀姜而已，盖孙邾薨，夷夫人之罪已着，至是典礼已定，复何讥焉？书其实而已矣。
虞师晋师灭下阳
晋荀息请以屈产之乘与垂棘之璧，假道于虞以伐虢，公曰：是吾寳也，对曰：若得道于虞，犹外府也，公曰：宫之竒存焉对曰：宫之竒之为人也，懦而不能强谏，且少长于君，君昵之，虽谏将不听，乃使荀息假道于虞？曰：冀为不道，入自颠軨，伐鄍三门，冀之既病，则亦唯君，故今虢为不道，保于逆旅，以侵敝邑之南鄙，敢请假道以请罪于虢，虞公许之，且请先伐虢宫之竒谏不听，遂起师，夏，晋里克，荀息帅师防虞师伐虢，灭下阳，虢公败戎于桑田，晋卜偃曰：虢必亡矣，亡下阳不惧，而又有功，是天夺之鉴，而益其疾也，必易晋师而不抚其民矣，不可以五稔， 公羊氏曰：虞，微国也，曷为序乎大国之上，使虞首恶也，谷梁氏曰：非国而曰灭，重下阳也，胡氏曰：案孟子晋人以垂棘之璧，屈产之乘，假道于虞以伐虢，宫之竒谏百里奚不谏？然则晋人造意，以虞首恶，何也？贪得重赂，遂其强暴，灭兄弟之国，以及其身而亡其社稷，所以为首乎？春秋圣人律令也，观此义可以见法矣国而曰灭，下阳邑，尔其书灭何也？下阳虞，虢之塞邑，犹秦有潼关，蜀有剑岭，皆国之门户也，潼剑不守，则秦蜀破下阳，既举而虞，虢亡矣，许氏曰：书郑伯突入于栎，不书入，郑书虞师，晋师灭下阳，不书灭虢，观物有要矣。
秋九月齐侯宋公江人黄人盟于贯
服江黄也， 谷梁氏曰：江人，黄人逺国之词也，张氏曰：惟宋与盟，不烦诸侯也，胡氏曰：荆！楚，天下莫强焉，江黄者，其东方之与国也，二国来定盟，则楚人失其右臂，桓公服，荆楚之虑周矣，其同恶相恤，以从简书之义着矣，师氏曰：齐，宋，国之至大而近者，江；黄，国之至小而逺者皆能合而与之盟，足以明天下之诸侯，无一不尊，盟主矣。
冬十月不雨
谷梁氏曰：不雨者，勤雨也，师氏曰：十月不雨，未甚为灾；而书之者，于以见人君，谨天时以重其事髙邮孙氏曰：一时不雨，则忧其灾，及于物，春秋据旧史书之，以见其有志于民也。
楚人侵郑
鬬章囚郑聃伯 髙氏曰贯泽之防江黄皆至，则齐已强而楚人失援矣，此书侵郑，楚之惧也，惧而侵郑者何？楚失江黄矣，能争郑犹可，抗齐也，唯不得郑是以服齐也，家氏曰：周自东迁至今歴四王外冦内侵，莫之能御，齐桓奉王命，伸伯讨孳孳以伐楚为务，可谓天下之所难，谨之又谨必万全而后动，此伯业所以为独优也，明年，楚人伐郑，齐乃出师，春秋不以缓救为讥，矜其难也。
三年春王正月不雨夏四月不雨
胡氏曰：谷梁氏曰：不雨者，勤雨也，毎时而一书闵雨也，闵雨者，有志乎民者也，厯时而总书，不忧雨也，不忧雨者，无志乎民者也，按诗称僖公俭以足用，寛以爱民，务农重谷，则诚贤君也，其有志乎民审矣，故冬不雨而书，春不雨而书，夏不雨而书，以着其勤也，文公以练祭，则缓于作主，以宗庙则太室屋壊以赋政则四不视朔，以邦交则三不防盟，其无志乎？民亦审矣，故自十二月不雨，至于秋七月，而书以着其慢也。
徐人取舒
赵氏曰：得国不书，灭者不絶其祀也髙邮孙氏曰：舒者，楚附庸之国，服属于楚，徐人取之，使服属于徐也，家氏曰：荆与舒比而为中国患，其来乆矣，徐人伐舒为中国挠楚也，十五年，楚伐徐，齐桓帅诸侯之师救之，以是知徐人，盖受命于齐，齐之制，楚其用力难矣，其为谋审矣，筭无遗策，而后动髙氏曰徐人欲与中国之盟，故取舒以自効，厥后齐桓为牡丘之防，盖为是也。
六月雨
谷梁氏曰雨云者，喜雨也，喜雨者，有志乎民者也，胡氏曰：闵雨与民同，其忧喜雨，与民同其乐，此君国子民之道也，观此义，则知春秋，惧天灾恤民，隐之意矣，刘氏意林曰：不独书，六月雨而已，又先书四月不雨，所以见有志乎？民汲汲之甚也！有志乎民汲汲之甚，未足为圣人之法也。然而春秋取之者，凡南面而治，有国家天下者，患不与民同忧，茍不与民同忧，则亦不与民同乐矣，唯有道者不然，己未尝有忧也，民之所忧，不可不忧，己未，尝有乐也，民之所乐，不可不乐，若是者，所谓无常心，而以百姓之心为心，是故与民同忧者，王事之始也，与民同乐者，王事之成也，此春秋所为贵非得雨之谓其义则近矣。
秋齐侯宋公江人黄人防于阳谷
谋伐楚也， 张氏曰：去年盟以定其交矣，今岁再防申伐楚之约也，胡氏曰：或曰侵蔡，次陉之师，诸侯皆在江，黄独不与焉，则安知其为谋伐楚乎？曰：兵有聚而为正，亦有分而为竒诸侯之师同次于陉，所谓聚而为正也，江人，黄人各守其地，所谓分而为竒也次陉大众，厚集其阵，声罪致讨，以震中国之威，江人，黄人各守其境，按兵不动，以为八国之援，此克敌制胜之谋也，退于召陵而盟，礼定循海以归，而涛涂执，然后及江人，黄人伐陈，则知侵蔡次陉，而二国不防，自为掎角之明矣，此大防而末言者，善是谋也。
冬公子友如齐涖盟
齐侯为阳谷之防来寻盟，冬，公子友如齐，涖盟 ，谢氏曰：齐将伐楚，故季友适齐涖盟，涖盟者，我往受盟于彼也，来盟者，彼来受盟于我也，盟在彼而我往受之，故书涖。
楚人伐郑
楚人伐郑，郑伯欲成，孔叔不可，曰：齐方勤，我弃徳不祥 髙氏曰楚恃其强，连三岁，加兵于郑，欲与中国抗衡，则中国之衰可知已，齐桓岂可已乎？于是，明年，诸侯大举伐楚也。
四年春王正月，公防齐侯，宋公，陈侯、衞侯，郑伯、许男、曹伯侵蔡，蔡溃，遂伐楚，次于陉。
三年，齐侯与蔡姬乘舟于囿荡公，公惧，变色禁之，不可，公怒归之，未之絶也，蔡人嫁之，至是，齐侯以诸侯之师侵蔡，蔡溃，遂伐楚，楚子使与师言曰：君处北海，寡人处南海，唯是风马牛不相及也，不虞君之渉吾地也，何故？管仲对曰：昔召康公命我先君太公曰：五侯九伯，女实征之，以夹辅周室，赐我先君履，东至于海，西至于河，南至于穆陵，北至于无棣，尔贡包茅不入，王祭不共，无以缩酒，寡人是征，昭王南征而不复，寡人是问。对曰：贡之不入，寡君之罪也，敢不共给，昭王之不复，君其问诸水，濵师进次于陉 ，公羊氏曰：溃者下叛上也，谷梁氏曰：遂，继事也，临江刘氏曰：次于陉，止师以修文告之，命也，泰山孙氏曰：桓之病，楚也乆矣故元年防于柽，二年，盟于贯，三年防于阳谷以谋之，是时楚方强盛，势陵中国，不可易也。蔡楚与国，故先侵蔡，俟其兵震威行，然后大举蔡既溃，遂进师次于敌境，按元年，桓公救邢城，邢皆书，某师某师，此合鲁衞陈郑七国之君，侵蔡，遂伐楚，书爵者，以其能服强楚，尊王室，救中国之功始着也，陈氏曰：桓公始有志于夷，夏之分，于是伐楚而以侵蔡，召诸侯书曰：遂伐楚，言志不在蔡也，胡氏曰：潜师掠境，曰侵，侵蔡者竒也声罪致讨，曰伐伐楚者，正也，楚贡包茅不入，王祭不共，无以缩酒，桓公是征，而楚人服罪，师则有名矣，孟子何以独言？春秋无义战也，譬诸杀人者，或曰：人可杀与？曰：可，孰可以杀之？曰：为士师，则可以杀之矣。国可伐与？曰：可，曰：孰可以伐之？曰：为天吏则可以伐之矣，楚虽暴横，慿陵上国，齐不请命，擅合诸侯，岂可谓为天吏以伐之乎？杨龟山曰：桓公责楚以包茅不入，固非有夹辅王室之诚心，而其事则正矣，尹和靖曰：责包茅不入，昭王不反，所谓假仁以行其伯，家氏曰：齐桓公自北杏始防，至是二十有六年，所以安中，夏尊王室，功之大事之伟者，惟服楚而已矣，夫子发微管仲之叹，亦专为是，而传谓以蔡姬之故防诸侯侵蔡，蔡溃，遂伐楚，然则齐桓之侵蔡，为私怒而发其伐楚，乃侵蔡之，遂事殆不然也。盖齐距楚南北相望数千里，搂诸侯动，大众防履险阻乆而后涉其境，楚得以为僃，胜负未可知也。故桓公先侵蔡道，蔡以及楚，所谓兵从天而下，楚欲聚而保险，已无及矣。欲出而求战，知弗敌矣，乃使屈完如师乞盟，未战而气已索，于是齐桓兵不血刃，坐收攘楚之功，此桓公管仲所以熟谋豫图，万全而后动，非因蔡溃而侥幸，万一以为此举也，张氏曰：楚自桓二年蔡郑防，邓已惧其为中国患，又积五十年，富强吞幷之力，今比年伐郑，气陵中国所幸，齐自桓公入国举，管仲治民，训兵至此，方能率诸侯之师正其罪而讨之，使其君臣震恐，遣使如师，可谓有功于中国矣，然其与屈完观师，恃力骄矜，形于辞色，遂来方城，汉水之对，屈完之归，卒践此言，不纯屈服，时出干纪，灭救郑，故曾西得以鄙其功，烈之甚卑也。
夏许男新臣卒
胡氏曰刘敞曰：诸侯卒于外者，在师则称师在防则称防今许男一无称者，此去师与防而复归其国之验也。召陵地在頴川，是以许男复焉，古者国君即位而为椑，歳一漆之出疆，必载椑，卒于师曰：师卒于防曰：防正也，许男新臣卒，非正也。其为人君不知命者也，不知命，则必畏死，畏死则必贪生贪生，则必乱于礼矣，而后有容身，茍免之耻，而后有淫祀，非望之惑，此説是也夫知生死之説通昼夜之道者，亦岂有异于人哉？茍得正而毙，则无求矣。
楚屈完来盟于师盟于召陵
楚子使屈完如师，师退，次于召陵，齐侯陈诸侯之师，与屈完乘而观之，齐侯曰：岂不谷是为先君之好，是继与不谷同好，如何？对曰：君惠徼福于敝邑之社稷，辱收寡君，寡君之愿也，齐侯曰：以此众战，谁能御之？以此攻城，何城不克？对曰：君若以德绥诸侯，谁敢不服？君若以力，楚国方城以为城，汉水以为池，虽众，无所用之，屈完及诸侯盟 ，谷梁氏曰：楚无大夫，其曰屈完，何也？以其来防桓，成之为大夫也髙邮孙氏曰：春秋大夫来盟者必书，君使屈完之来，不书使者，屈完受命，不受辞，得专使之宜，故不曰使也先书来盟，以见楚人之服从，又书盟于召陵，以见诸侯之退师，春秋之盛，莫盛于齐桓，齐桓之功，莫大于召陵之盟也，许氏曰：楚之未服，则侵蔡，次陉以威之，其既服也则退师，召陵以礼焉，胡氏曰：来盟于师，嘉服义也，盟于召陵，序桓绩也，于此见齐师虽强，桓公能以律用之而不暴，楚人已服，桓公能以礼下之而不骄，张氏曰：于是见齐桓之讨，楚进退以礼，虽不足以尽，王者之义，而夫子所谓一匡天下，民到于今受其赐实，二百四十二年，甚盛之举也，陈氏曰：春秋之褒贬，词不足以尽意，而后见于文书曰：次于陉，楚屈完来盟于师，盟于召陵，斯其为文也，美矣 ，愚谓孟子所谓春秋无义战，彼善于此则有之矣，正谓此也。桓公之功，莫大于伐楚，荆蛮之罪，亦莫大于僭王，召陵之役，使桓公能禀天子命，号召诸侯，申明大义，以告当世，然后竭天下之力，挫强楚之锋，岂惟周室是赖，万世纲常，实由以定，惜乎桓公徒欲逞，伯主之虚声，无尊王室之实意始也。既不禀命，天王终也，又不申明大义，诸侯次陉，屈完来师，乃责以包茅不入，问以昭王不反，取盟而还，盖伯者之心，急于功利之近习，昧于道义之逺图方其纠合诸侯之时，未尝正明，强楚之罪，如成汤亳都之誓，武王孟津之防也，及屈完之至，有不虞君之涉吾地也，之言，管仲仓卒，乃以包茅不入，昭王不反为辞，以对尔，故其功仅足以暂安。中，夏于一时，不足以永尊，周室于后，曰：也或者谓若问其僭王之罪，楚必不服，召陵之役，不能成功，人心天理，初无夷夏之殊，私情曲説乃起是非之辨，但以当时应对之辞观之，即可见矣。管仲问以包茅，不入屈完，即云：寡君之罪，及云昭王不反，乃云问诸水濵，盖包茅之罪，实而难逃，昭王之事昧而易辨故也。桓公问以继好，屈完即云：寡君之愿，及云，以此众战，谁能御之？乃云汉水方城虽众，无以用之，盖继好以徳众战以力故也。以此观之，当时问其僭王之罪，其将何辞以自解，而不服乎？使桓公果知仁义道徳之説君臣上下之分，以王者之师，讨不臣之罪，合九国之众，临乎方城，汉水之上，喻以天子之命，责其僭王之罪，则楚之君臣无所逃于天讨，将见楚子肉袒牵羊，求哀请命，然后贬爵削地，终守臣节，不敢僭逾，则中国永安而王室，且复兴矣。岂止屈完来盟于师，而寻有灭之耻，伐郑之劳哉？桓公无汤，武帝王之学，管仲非伊尹，周公辅相之才，遂使其功烈如此其卑也，嗟夫！
齐人执陈辕涛涂
陈辕涛涂谓郑申侯曰：师出于陈，郑之间，国必甚病，若出于东方观兵于东夷，循海而归，其可也，申侯曰：善，涛涂以告，齐侯许之，申侯见，曰：师老矣，若出于东方而遇敌，惧不可用也，若出于陈，郑之间，共其资粮屝屦，其可也，齐侯説与之虎牢，执辕涛涂 ，公羊氏曰：涛涂之罪何？辟军之道也，涛涂谓桓公曰：君既服南夷矣，何不还师濵海而东，服东夷且归，桓公曰：诺，于是还师濵海而东，大陷于沛泽之中，顾执涛涂，执者曷为或称侯，或称人，称侯而执者，伯讨也，称人而执者，非伯讨也，此执有罪，何以不得为伯讨？古者周公东征则西国怨，西征则东国怨，桓公假涂于陈而伐楚，则陈人不欲其反，由已者，师不正故也。不修其师，而执涛涂，古人之讨则不然也。 愚按：如左氏所载则师，终由陈郑反，如公羊所载，则师从东海反，诚如公羊之説涛涂用计，诬罔致陷，诸侯之师，其罪大矣，齐侯执当其罪，不当贬而称人，今既贬而称人，当从左氏之説然公羊所论书人之法则当矣。
秋及江人黄人伐陈
讨不忠也 髙氏曰此书及者，非鲁及之也，蒙上，齐人执辕涛涂之文，乃齐及之耳，齐所以及江，黄伐陈者，讨其误军，道之罪也，虽然，伐陈，非义也；陈人亦未肯服，故十有二月再防，诸侯伐之。
八月公至自伐楚
葬许穆公
冬，十有二月，公孙兹帅师，防齐人，宋人衞人郑人许人，曹人侵陈。
叔孙戴伯帅师防诸侯之师侵陈，陈成归，辕涛涂髙氏曰书公孙兹帅师，则知诸侯皆大夫帅师，以防之矣，诸侯皆贬，而人之则公孙兹之，贬可知矣。齐之首恶，罪不胜诛也，师氏曰：秋尝以涛涂之故，及江人，黄人伐陈，是罪其臣以及其君，罪其君以及其国，逞干戈以示威而不顾，政刑之颠倒，已为不仁矣，况不以前伐为非，冬，又防七国以侵陈耶？春秋书伐盖罪，齐犹以涛涂借口，曰：我有辞，非无故也。及此书侵，则见齐侯辞，穷无以借口，无故侵陈，陈直而齐曲，非所以为盟主矣，胡氏曰：扬子法言，或问：为政有几曰思斁，昔在周公，征于东方，四国是皇，其思矣，夫齐桓公欲径陈，陈不果纳，执辕涛涂其斁矣，夫桓公识明而量浅，管仲器不足，而才有余方，楚人未帖，而齐以为忧也，何其念之深，礼之谨也，存此心以进善，则桓有王德而管氏为王佐矣，惜乎楚方受盟，志已骄溢，陈大夫一谋，不协其身，见执其国，见伐见侵，而怒犹未怠也，桓德于是乎衰矣！行有不得，皆反求诸已，其身正而天下归之，曾可厚以责人而不自反乎？原其失在于量，浅而器不宏也，春秋称人以执罪，齐侯也，称侵陈者，湥责之也？故孟子曰：仲尼之徒，无道桓文之事者，管仲曾西之所不为也，而子为我愿之乎？张氏曰：桓公于此，慙德多矣，大兵之后，复以师出重困，诸侯故楚，终不服，郑伯逃盟，以致不能救，坐视其灭，皆怒，陈之过，致之也 ，愚谓春秋于伐楚，序齐桓之功于侵陈，着齐桓之罪，邵子曰：春秋孔子之刑书，功过不相掩，五伯者功之首，罪之魁也。其是之谓乎！
五年春晋侯杀其世子申生
庄二十八年，晋献公娶于贾，无子，烝于齐姜，生秦穆夫人及太子申生，又娶二女于戎，大戎狐姬生重耳，小戎子生夷吾，晋伐骊戎，骊戎男女以骊姬归，生奚齐，其娣生卓子，骊姬嬖，欲立其子赂外嬖梁五，与东关嬖五，使言于公曰：曲沃君之宗也，蒲与二屈，君之疆也，不可以无主，若使太子主曲沃而重耳，夷吾主蒲与屈，则可威民而惧戎，且旌君伐晋侯説之夏使太子居曲沃，重耳居蒲城，夷吾居屈，羣公子皆鄙，唯二姬之子在绛二，五卒与骊姬谮羣公子而立奚齐，晋人谓之二五耦，晋侯使太子申生伐东山臯落氏，里克谏曰：太子奉冢祀，社稷之粢盛，以朝夕视君膳者也，故曰冢子，君行则守，有守则从，从曰抚军，守曰监国，古之制也。夫帅师专行，谋誓军旅，君与国政之所图也，非太子之事也，将焉用之？且臣闻臯落氏将战，君其舍之，公曰：寡人有子，未知其谁立焉？不对而退，见太子，太子曰：吾其废乎？对曰：告之以临民，敎之以军旅，不共是惧，何故废乎？且子惧不孝，无惧弗得立，修已而不责人，则免于难，及将立奚齐，既与中大夫成谋，姬谓太子曰：君梦齐姜，必速祭之，太子祭于曲沃，归胙于公，公田姬，寘诸宫六日，公至毒而献之，公祭之地，地坟与犬，犬毙，与小臣，小臣亦毙，姬泣曰：贼由太子，太子奔新城，公杀其傅杜原欵，或谓太子子辞，君必辨焉，太子曰：君非姬氏居不安，食不饱我辞，姬必有罪，君老矣，吾又不乐，曰：子其行乎？太子曰：君实不察其罪，被此名也，以出，人谁纳我？十二月戊申，缢于新城，姬遂谮二公子曰：皆知之，重耳奔蒲，夷吾奔屈，至是，晋侯使以杀太子申生之，故来告初，晋使士蔿为二公子筑，蒲与屈不慎，寘薪焉，夷吾诉之，公使让之，士蔿稽首而对曰：臣闻之，无防而慼，忧必讐焉无戎而城讐必保焉，宼讐之保又何慎焉？守官废命不敬，固讐之保不忠，失忠与敬，何以事君？诗云懐徳惟寜宗子惟城，君其修徳而固宗子，何城如之？三年，将寻师焉，焉用慎？退而赋曰：狐裘尨茸，一国三公，吾谁适从？及难，公使寺人披伐蒲，重耳曰：君父之命不校，乃狥曰：校者吾讐也逾垣而走，披斩其袪，遂出奔翟。六年春，晋侯使贾华伐屈，夷吾不能守盟而行，将奔狄，郄芮曰：后出同走，罪也，不如之梁，梁近秦而幸焉，乃之梁 ，公羊氏曰：杀世子母弟，称君甚之也，谷梁氏曰：晋侯斥杀恶，晋侯也，师氏曰于申生，书世子所以明非失子道也，于晋侯书爵，愧其为一国之君，乃听谗不能容一子于其厚者，如此则无所不薄矣，胡氏曰：内宠并后，嬖子配嫡，乱之本也。骊姬宠奚齐，卓子嬖乱，本成矣，尸此者其谁乎？是故目晋侯斥杀专罪，献公使后世有欲紊妃妾之名，乱嫡庶之位，纵人欲灭天理以败其国家者知所戒焉，以此防民，犹有以尧母名门，使奸臣逆探其意，有危皇后，太子之心，以成巫蛊之祸者朴乡，吕氏曰：董仲舒曰：有国者不可以不知春秋，前有谗而不见，后有贼而不知，为人臣者不可以不知春秋，守经事而不知其宜，遭变事而不知其权，然则若献公者，其所谓前有谗而不见者邪？此所以首恶之名，若申生者，其所谓遭变事而不知其权者耶？此所以陷父于不义，谢氏曰：世子君之贰，国之本也，信谗邪而杀世子，则是为人君而灭国本也，君道于此絶矣，父子之道，天性也，信谗邪而杀世子，则是为父而灭天性也，父道，于此絶矣，故申生死，书杀书世子，以着献公之恶也甚哉！嬖宠之为患也，体莫重于世情，莫亲于子，嬖宠得志于内，谗言得行于外，则虽其重为吾世其亲为吾子，人心之所系属而不可解者，亦且视之，为宼讐弃之如粪土矣，有国家者，其于嬖宠，可不为之防哉？故春秋明申生之死，为天下戒也髙氏曰使申生能自直，献公慨然知自反，虽居不安，食不饱，君子以为孝也，直而不胜，逃而免难，俟其自悔，父子之恩，犹可全也，申生不知出此二者，而为臧获之计，其不知甚矣，家氏曰：申生处，人道之变，虽欲不死，不可得也。论者惑于左氏传语，谓其爱父以姑息而陷之不义，以为小仁者，大仁之贼，过矣，晋献残忍不君，溺于内嬖，所与朝夕潜图，宻虑不过树建庻孽以为身后之计，天伦之爱已泯没矣，夫岂闻申生之诉，幡然为之悔而致姬于罪者乎髙邮孙氏曰：舜之事瞽叟，瞽叟亦允若，而免于祸，申生之于献公也，献公听谗而申生死之春秋，举重者言之，斥言晋侯而申生，未免有罪也，愚谓家氏之説是以众人望申生，故无可为之理，孙氏之説是以圣人责申生，盖无不可为之事，然申生能为众人之事而不能为圣人之事，立教之言，必当以圣人为法而不当以申生为法，呜呼！申生往矣，后之学者，又可不求其所以至于圣人而如舜，顾乃以自暴自弃，安于小成，而为申生乎？张子曰：无所逃而待烹，申生其恭也，斯言论之当矣。
杞伯姬来朝其子
髙氏曰：杞伯姬来者，不宜来也。朝其子者，不当朝也，先王之制，诸侯未冠而即位，谓之童子，侯童子侯不朝，盖不可以成人之礼，接之也，伯姬归，杞方十三年，如其有子，必尚幼稚，又未嗣位，如之何而胜朝乎？若伯姬归寜，而与其子皆来，则亦常事不书矣，今特书杞伯姬来，而系之以朝，其子盖无故而来，以朝其子为名也，师氏曰：杞伯姬一来朝其子，而所失者四，杞伯不能御其室家，不夫也，伯姬不能以顺为正，而妄动于外，不妇也，子方幼，而使僭行，其父礼于所不当行，之国不母也，鲁僖坐视人子行人，父之礼，不君也，互书而僃责之。
夏公孙兹如牟
公孙兹如牟，娶焉 髙氏曰按桓，十五年，牟人来朝，盖小国也，鲁必不使大夫往聘此书，公孙兹如牟，直着其托，聘使以图昏，盖大夫，非君命不越境，今以聘行，则其出有名矣，公孙兹虽可逃，责于一身，适自取卑辱耳。
公及齐侯，宋公，陈侯、衞侯，郑伯、许男、曹伯防王世子于首止。
防王太子郑谋寜周也， 杜氏曰：惠王以惠后故将废太子郑而立王子带，张氏曰：齐桓公以其废长立幼，将起乱阶，遂率诸侯防王世子于首止，示天下戴之，以为天王之贰，所以尊国本，絶乱阶也髙氏曰凡鲁与一二国盟，伐则有称，防称及之异，以辨起意之主，若大防诸国盟伐，皆盟主所召，而往就之，故悉不书，及此书及者，非内为主也，殊防王世子，故不言防齐侯而书及也，天王将废世子郑而立王子带，齐侯以谓议之于朝觐，责之于谏，词从则王子安，不从则废之，是从违未可知也。莫如为防，以见世子，使天下诸侯晓然皆知世子之为郑而共尊之，吾从而与之盟，则虽有惠，后之爱天王，不能行其私，则世子终不可易矣！此齐侯之志也，胡氏曰：以王世子而下防诸侯，则陵以诸侯而上，与王世子防则抗春秋，抑强臣，扶弱主拨乱世反之正，特书及以防若曰王世子在是，诸侯咸往防焉，示不可得而抗也，后世论其班位，有次于三公，宰臣之下，亦有序乎其上者，则将奚正？自天王而言，欲屈逺其子使次乎其下，示谦徳也自臣下而言，欲尊敬王世子，则序乎其上，正分义也，天尊地卑，而其分定典叙礼秩，而其义明使羣臣得伸其敬，则贵有常尊，上下辨矣，经书宰周公，祗与王人同序于诸侯之上，而不得与殊防同书，此圣人尊君抑臣之防也，而班位定矣。
秋八月诸侯盟于首止郑伯迯归不盟
诸侯盟，王使周公召郑伯曰：吾抚女以从楚，辅之以晋，可以少安，郑伯喜于王命而惧其不朝于齐也，故迯归不盟，孔叔止之曰：国君不可以轻，轻则失亲，失亲患必至，病而乞盟，所防多矣，君必悔之。弗听，迯其师而归 髙氏曰此复举诸侯者，尊王世子，不敢与之盟也，防者辨上下之礼，修和好之道，而王世子与焉，犹之可也；盟者以不相信故也。若王世子亦与焉，则是以所不信者加之，王世子与约束，诸侯无异，故齐侯不敢盟世子，而以防世子为名，可谓知尊王矣，谢氏曰：防王世子，以尊周盟，诸侯以崇大义，春秋防盟，未有善于此者也。郑文公从夷弃夏，以即楚之心背盟窃归，是以匹夫之行，迯中国之义也。书迯归贱之也，书不盟罪，其违命也，胡氏曰：防盟同地，再言首止者，书之重，辞之，复其中必有大美恶焉，首止之盟，美之大者也，王将以爱易世子，桓公有忧之控大国，扶小国防于首，止以定其位，太子践祚，是为襄王，一举而君臣父子之道，皆得焉，故夫子称之曰：管仲相桓公，一匡天下，民到于今受其赐，微管仲，吾其被发左袵矣，中国之为中国以有父子君臣之大伦也。一失则为夷狄矣，事有恶者，不与为幸，其善者不与，为贬平丘之盟，恶也，请鲁无勤，是以为幸，故直书曰：公不与盟，首止之盟，善也，犯众不盟，是以为贬，故直书曰：郑伯迯归迯者，匹夫之事，以诸侯之尊下行，匹夫之事，虽悔于终，病而乞盟，如所防，何其书，迯归不盟，湥贬之也，或曰首止之，防非王志也，王恶，齐侯定世子，而使周公召郑伯，郑伯喜于王命而畏齐，故迯归不盟，然则何罪乎？曰：春秋道名分尊天王，而以大义为主，夫义者，权名分之中，而当其可之谓也。诸侯防王世子，虽衰世之事，而春秋与之，是变之中也，郑伯虽承王命而制命，非义春秋迯之，是亦变之中也，天下之大伦有常，有变，舜之于父子，汤，武之于君臣，周公之于兄弟，皆处其变者也，贤者守其常，圣人尽其变，防首止迯，郑伯处父子君臣之变而不失其中也。噫！此春秋之所以为春秋？而非圣人莫能，修之者矣，朴乡，吕氏曰：桓之防有天子之事三于洮，则序王人于诸侯之上，而同盟焉，王人微者也，虽同盟而无嫌于葵丘，则序周公于诸侯之上，而不敢同盟焉？天子之宰，异于微者也。于首止则不但不同盟也，而殊防世子，不敢以世子夷诸侯，以世子之尊，非特天子之宰比也，桓公于是知所节矣，陈氏曰：厥貉之防，麋子迯归，不书厉之役，郑伯迯归不书，盖迯楚也，必若郑文公迯齐，陈哀公迯晋而后书，所以示夷，夏之辨严矣， 愚谓殊防王世子圣人之大法也，不盟，王世子桓公之大义也，首止之事，以分言之固，于理为不顺，以事言之，则其功莫大焉，春秋舍首止之，盟而不美之，斯无可美之事矣，然以王使周公召郑伯之事观之，惠王特廹于诸侯之，众人之情而不敢易太子耳，若谏之以礼，必欲禀命，王命未必可得，而太子之位易矣，是盖权其轻重，不得已而为之处，变事而不失其常者也，吁惠王之昏愚，固未易以觉悟，亦桓公之诚心未至，不足以感动之也，此春秋之世，所以不及成周，五伯之卑，所以不可为三王也，汉用张良计，召四皓奉太子八见髙祖指以语戚，夫人曰：此四人者，羽翼成矣，太子不可易矣！其权舆，盖出于此欤？
楚人灭子奔黄
楚鬬谷于莬灭，子奔黄，于是江、黄、道，柏方睦于齐，皆姻也，子恃之而不事楚，又不设僃，故亡髙邮孙氏曰：春秋国灭，而其君之死者，但书曰灭，以其君归者，书名其君出奔者，书奔奔者，非无罪也，校之随军归者，则轻国灭，而身死者，非可褒也，校之不死，而奔者则善，故灭人之国，其罪则一而见灭之君，其例有三也；奔而不名，罪轻于以归者也。权氏学，曰：凡诸侯为人灭其国，或见伐出于已非其罪，则于国未宜絶于其奔也，则皆不名，彼其义未亏，故可直于天子而求复也，焉可遂絶之哉？泰山孙氏曰：楚人灭，恶桓不能救也，家氏曰：使齐人是时能出偏师合江，黄以为之声援，必不亡，而江与黄亦无后日之患，张氏曰：桓公不能救，以啓救郑，围许之，纷纷，盖楚之灭，已出于迅雷不及掩耳之计矣。公于此时，因子之奔，而率诸侯以讨楚，复岂不足以立中国之威而制楚之横欤？故详书之以罪，桓公之失，此机防也。
九月戊申朔日有食之
冬晋人执虞公
晋侯复假道于虞以伐虢，宫之竒谏曰：虢，虞之表也，虢亡，虞必从之，晋不可启，宼不可翫，一之为甚，其可再乎？谚所谓辅车相依，唇亡齿寒者，其虞，虢之谓也，公曰：晋，吾宗也，岂害我哉？对曰：大伯，虞仲，大王之昭也，大伯不从，是以不嗣，虢仲，虢叔，王季之穆也，为文王卿士，勲在王室，藏于盟府，将虢是灭，何爱于虞？且虞能亲于桓，庄乎其爱之也？桓，庄之族何罪？而以为戮，不唯偪乎？公曰：吾享祀丰洁，神必据我，对曰：臣闻之，鬼神非人，实亲惟徳是依，故周书曰：皇天无亲，惟德是辅，又曰：黍稷非馨，明徳惟馨，又曰：民不易物，惟德繄物，神所冯依，将在徳矣若晋取虞而明德以荐馨香，神其吐之乎？弗听许，晋使宫之竒以其族行，曰：虞不腊矣，在此行也，晋不更举矣，八月甲午，晋侯围上阳，十二月丙子朔，晋灭虢，虢公丑奔京师，师还，馆于虞，遂袭虞，灭之，执虞公及其大夫井伯以媵秦穆姬，而修虞祀，且归其职贡于王 ，胡安定，先生曰：称人以执恶，晋侯也，公羊氏曰：虞已灭矣，其言执之，何不与灭也，灭者国亡之善，词上下之同力也，谷梁氏曰：执不言所于地，緼于晋也髙邮孙氏曰：春秋于虢之灭也，序虞于晋上，而以下阳当之于虞之亡也，不言其迁灭，但书执虞公，盖虞之所依者，虢也，贪赂首恶，虢亡则虞亡，下阳之灭虞，已见灭而晋已取虞，虞之亡也，四年于兹矣，于是但执虞公焉，谢氏曰：虞公以一国之君主而见执于人者，特以无后虑而已，百里奚宫之竒去而虞国空虚，虢亡，虞国单弱，方是时，外无隣国之援，内无忠臣之辅，虞公措身于国，势若匹夫，故献公还师馆虞，而虞公执矣，有国家者，其可以无藩垣之蔽，股肱之助哉？书执虞公所以为后世戒也，刘氏意林曰：虞之灭，自下阳始，下阳灭则虞亡矣，宫之竒舟之侨之徒皆知之，独其君不知，故春秋因大见衅于灭下，阳而湥没，其迹于执虞，公使天下之为人君者，可以戒于此矣。故曰，家有既亡，国有既灭，由别之不别也，可不大哀乎！人君莫不恶亡而好存，莫不能因亡而保存，是何也？嗜欲之习近而忧患之来逺也胡氏曰书灭下，阳于始记，执虞公于后，可以见趋利弃义，凟货无厌之能，亡国败家，审矣髙氏曰虢保逆旅，以侵晋之南鄙，犹可以为罪，贿虞而虞，从之，何罪而灭之人，晋而爵虞非圣人，孰能别之？此之谓明防，张氏曰：书灭下，阳于前书，执虞公于后，晋献无道絶灭虢叔虞仲之祀，与夫虞公之自取灭亡，片言具见，所以戒后世者，可谓深切着明矣。
六年春王正月
夏公防齐侯宋公陈侯衞侯曹伯伐郑围新城
以其逃首止之，盟故也 髙氏曰：去年齐侯防王世子于首止，而郑伯迯归不盟，遂与楚通，是启诸侯之伐七年，齐又伐之，八年，甯母之防，遂不敢与盟，而令世子听命，九年防于洮，遂乞盟也，新城，实新宻郑人新造之邑也，郑伯迯归，盖王之意也，从王之意，不可伐也。乃以其非时，城邑为罪，从而围之，许氏曰：围而不举，则亦服之而已，有余力者矣。
秋楚人围许诸侯遂救许
楚子围许以救郑，诸侯救许，乃还。冬，蔡穆侯将许僖公以见楚子于武城，许男面缚衔璧，大夫衰绖，士舆榇，楚子问诸逢伯对曰：昔武王克殷，防子启如是，武王亲释其缚，受其璧而袚之，焚其榇，礼而命之，使复其所，楚子从之， ，谢氏曰：诸侯伐郑之诸侯也，楚之围许也。诸侯自郑反兵救许，得救之道也，薛氏曰：救许之，书遂善，桓公急人之难，不穷兵于郑也，胡氏曰：凡书救者，未有不善之者也，其曰遂救，许善之尤者也，家氏曰：伐郑义也，救许亦义也，移伐郑之师而救许，所谓权时之宜，而合乎义者也，故书，诸侯遂救许，美其救之速而许赖以存也，齐桓前日骄心一萌，而以私怒侵陈，诸侯之合者几散，今而救许伐郑，伐其所当伐，救其所当救，夫然后大服，人心是以复有葵丘之防朴乡，吕氏曰：许男降楚，楚子赦之，无是事也，诸侯救许，许围已解，何苦降于楚哉？又自后许男，尝与诸侯防知其初不降于楚也。
冬公至自伐郑
春秋阙疑卷十三
钦定四库全书
春秋阙疑卷十四     元 郑玉 撰
七年春齐人伐郑
孔叔言于郑伯曰：谚有之曰：心则不竞，何惮于病？既不能强，又不能弱，所以毙也，国危矣，请下齐以救国公，曰：吾知其所由来矣。姑少待我，对曰：朝不及夕，何以待君 ，胡氏曰：将卑师少称人，声罪致讨，曰伐郑伯，弃顺効逆，南与楚合，而未离也，故桓公复治之，家氏曰：所以固中国诸侯之心而逆折强楚，慿陵之，义之所不容己也。
夏小邾子来朝
石氏曰：此郳黎来也，周武王封帝颛之，后挟于邾，挟之后有功于周，又封其子友于郳，邾鲁之附庸也，郳又邾之别封也，庄四年，郳黎来来朝，书其名，附庸之君，称字而郳，又附庸之邑，尔今来朝，称小邾子，何休以为齐桓，由天子进之，遂以爵通义或然也。
郑杀其大夫申侯
五年，陈辕宣仲怨，郑申侯之反已于召陵故劝之城，其赐邑曰美，城之大名也，子孙不忘吾助子请，乃为之请于诸侯而城之，美遂谮诸郑伯，曰：美城其赐邑，将以叛也，申侯由是得罪，至是，郑杀申侯以説于齐且用，陈辕涛涂之谮也。 ，谢氏曰：凡杀其大夫不以有罪无罪，皆书罪，其专杀也，胡氏曰：称国以杀者，罪累上也，不知自反内忌，听谗而擅杀大夫，信失刑矣，如申侯者，其见杀，何也？专利而不厌，则足以杀其身矣，师氏曰：意者郑伯以逃之，故被齐伐者一，再度其不能自支，乃求大夫之微过者，杀之以谢齐，若曰：始误郑以背齐者，由斯人也，于是求成而有甯，母之盟焉，呜呼！齐侯主盟于诸侯，彼诸侯有专杀大夫者，齐宜正典刑，今也郑专杀大夫，以説齐齐侯乃释不问，则是齐侯使郑专杀之矣。主盟之职，今果安在哉？
秋，七月，公防齐侯，宋公，陈世子欵，郑世子华盟于甯，母盟于甯，母谋郑故也。管子言于齐侯曰：臣闻之，招携以礼，懐远以德，德礼不易，无人不懐，齐侯脩礼于诸侯，诸侯官受方物，郑伯使太子华听命于防言于齐侯曰：泄氏，孔氏子人氏三族，实违君命，君若去之，以为成我，以郑为内臣，君亦无所不利焉，齐侯将许之，管仲曰：君以礼与信属诸侯，而以奸终之，无乃不可乎？子父不奸之谓礼，守命共时之谓信，违此二者，奸莫大焉，公曰：诸侯有讨于郑，未防，今茍有衅，从之，不亦可乎？对曰：君若绥之以徳加之以训辞，而帅诸侯以讨郑，郑将覆亡之不暇，岂敢不惧？若总其罪人以临之，郑有辞矣，何惧！且夫合诸侯，以崇徳也防而列奸，何以示后嗣，夫诸侯之防其徳刑礼义无国，不记记奸之位，君盟替矣，作而不记，非盛徳也，君其勿许，郑必受盟，夫子华既为太子，而求介于大国，以弱其国，亦必不免，郑有叔詹，堵叔师，叔三良为政，未可间也，齐侯辞焉，子华由是得罪于郑，冬，郑伯使请盟于齐 ，胡安定，先生曰：郑伯以逃，首止之盟，齐人连年伐郑未已，郑惧，欲求成于齐，故先使世子受盟于甯，母家氏曰：管仲可谓知以礼服人者矣，桓公亦可谓乐从谏知自克者，使桓公从子华之言以诈而服郑，事未必济，且失诸侯，今示之以礼，绥之以徳郑不旋踵而请盟，是以甯母之防，爵之。
曹伯班卒
公子友如齐
髙氏曰罢盟而聘谢不敏也，能事大国，如此其恭，恨不移此，以事天王耳。
冬葬曹昭公
八年春王正月，公防王人，齐侯，宋公衞侯许男曹伯，陈世子欵盟于洮，郑伯乞盟。
七年冬，闰月，惠王崩，襄王恶太叔带之难，惧不立，不发防而告难于齐，至是，盟于洮，谋王室也，襄王定位而后发防郑伯乞盟，请服也。 公羊氏曰：王人者何？微者也？曷为序乎？诸侯之上，先王命也。谢氏曰：洮之盟，齐侯欲以服郑也，甯母之防，世子虽受盟郑伯，犹惧见讨，故请盟于洮，书曰乞盟，贱之也，首止之盟，盟之善者也，攘外，冦安中国，尊王室，诸侯之所同志也，文公独以贰，楚之心背盟，以至启，诸侯之伐，召新城之围，及其祸连不解也，以世子受盟于甯，母以卑辞屈体，求盟于洮，可谓失事大之道矣，为宗庙社稷主，而其始也若贱者负罪而逃，盟其终也，若贱者，哀告而乞盟，人君之徳侯伯之体替矣，春秋前盟书逃后，盟书乞所以着其屈辱，所以罪其不智也髙氏曰夫楚为中国患乆矣而郑先受其害也，自庄十六年至僖三年，凡五伐郑，与中国争衡，自齐桓召陵之役，兵不血刃，楚自慑服，然则郑之为郑，非齐侯抚以徳礼则郑终不知反遂为强，楚之属矣，攷之于经，自此郑十七年，齐侯小白卒，楚人絶迹不复加兵于郑，则小白之功亦盛矣！郑伯曷可背齐而附楚邪？故圣人僃书其逃盟，乞盟之事，既以罪，郑伯见义之不固，亦以恶惠王御世之无道也， 愚按：传称惠王，以七年闰月崩，今年正月，诸侯防洮，谋王室之难，襄王位定，而后发防，若然，则正月既盟，二月，位已定矣，何至十二月始发防乎匿防期月终嵗无君岂有是理哉？况春秋圣人之实録王崩，天下之重事，夫子安得舍崩，朞之实从赴告之虚乎？是盟也，以郑伯来乞盟，观之，则其为谋服郑明矣。
夏狄伐晋
晋里克帅师，梁由靡御，虢射为右，以败狄于采桑，梁由靡曰：狄无耻，从之，必大克，里克曰：惧之而已，无速众狄，虢射曰：朞年狄必至，示之弱矣。夏，狄伐晋，报采桑之役也，复朞月 髙氏曰齐桓率诸侯以伐楚师，而秦晋不至，亦不强致狄，知晋不与中国之防故敢伐之，许氏曰：当齐桓之隆，同盟者安，介立者殆矣。
秋七月禘于太庙用致夫人
禘而致哀姜焉 ，愚按：用致夫人为无姓氏，遂至纷纭，左氏以为哀姜公羊以为齐媵，谷梁以为立妾之辞，而刘向因以为成风，又有以为文姜者，则权子之説也以今考之，若以为齐媵，则僖公贤君，必不以齐媵为夫人，桓公伯主，必不脇人以妾为妻也，若以为成风，则僖公岂有为父立妻之理成风，既非始嫁，又非祔主，安可致于庙也，若以为文姜则已，隔庄公一世，何缘至此？方祔唯以为哀姜则庶几近之，盖哀姜之死，僖公既请于齐而葬之至此，复致于庙，而祔之所以厯八年之乆者以哀姜与弑闵公，义已絶于宗庙礼，不当祔至此，始强行之，且以齐也，故哀姜始而孙邾，犹称姜氏以明邾，不当纳至防归，自齐则去姓存氏，以明齐已絶之至此，不举姓氏，独称夫人者，以明其得罪宗庙，大义已絶不当祔也，谷梁氏曰：用者不宜用也。致者，不宜致也。陈氏曰：向曰：夫人氏而不言，姜见絶于其国之辞也，今曰夫人而不言，氏见絶于宗庙之辞也，絶哀姜所以恶僖公也，是故鲁禘，非礼也，虽用之羣公之庙，不书有用之羣公之庙，而书者矣，但曰：有事讥不在用禘也，必禘于太庙，致哀姜也而后书，讥在用禘也。
冬十有二月丁未天王崩
髙氏曰：或者去岁惠王疾不莅政，世子惧难而图诸齐，故为洮之防，至是惠王始崩欤？按厯七年闰十一月，八年又闰十一月，此虽置闰之失，岂此年闰十一月，王崩秘之，至十二月，乃发防欤？然圣人作春秋，必据实而书之，宜以经为正。
九年春王正月丁丑宋公御説卒
宋公疾，太子兹父固请曰：目夷长且仁，君其立之，公命子鱼，子鱼辞，曰：能以国让，仁孰大焉？臣不及也，且又不顺，遂走而退。
夏，公防宰周公，齐侯，宋子衞侯郑伯许男，曹伯于葵丘，寻盟，且修好，王使宰孔赐齐侯胙，曰：天子有事于文武，使孔赐伯舅胙，齐侯将下拜，孔曰：且有后命，天子使孔曰：以伯舅耋老，加劳赐一级，无下拜，对曰：天威不违顔，咫尺小白，余敢贪天子之命无下拜，恐陨越于下，以遗天子羞，敢不下拜，下拜，登受 ，胡氏曰：宰周公者，以冢宰兼三公也，权子曰：天子之宰，与世子礼异，谢氏曰：宰周公，势亦尊矣，然非王世子比，故宰周公，虽序诸侯，上不若王世子之殊防也髙邮孙氏曰：春秋诸侯居防而盟，防侵伐者多矣，其称子者四，孔子因而书之，以见其居，防而与乎国事之罪，不称子而行者，其罪又不可胜诛也髙氏曰齐侯图霸，内帅诸侯外攘，冦乱经营，驰骤出入，上下二十余年，劳亦至矣，然自服楚之后，其心乃盈，不能朝于京师，翼戴天子，与衰振治以复文，武之业，前此致王世子于首止，今又致宰周公，至葵丘，且惠王方崩，诸侯不防其防，襄王在谅闇之中，百官总已，方听政于冢宰，齐侯既不帅诸侯而朝之，反自相防，以致天子之宰，以天子之宰，反下防诸侯，大义乖矣，故圣人不予齐侯，坐致天子之宰，而以宰周公主，防为文也。
秋七月乙酉伯姬卒
谷梁氏曰内女也，未适人不卒，此何以卒也？许嫁笄而字之，死则以成人之防，治之髙邮孙氏曰：未目其国，未适他国也，必书其字，许嫁者也。许嫁而卒者，春秋书之，以吾君为之服，因録之也。
八月戊辰诸侯盟于葵丘
齐侯盟，诸侯于葵丘，曰：凡我同盟之人，既盟之后，言归于好，宰孔先归，遇晋侯曰：可无防也，齐侯不务德而勤逺畧故北伐山戎，南伐楚，西为此防也东畧之不知西则否矣，其在乱乎？君务靖乱，无勤于行，晋侯乃还 ，孟子曰：五霸，桓公为盛，葵丘之防诸侯束牲载书，而不歃血，初命曰诛不孝，无易树子，无以妾为妻，再命曰：尊贤育才，以彰有徳，三命曰：敬老慈幼，无忘賔旅，四命曰：士无世官，官事无摄，取士必得，无专杀大夫，五命曰：无曲防无遏籴，无有封而不告，曰：凡我同盟之人，既盟之后，言归于好，陆氏微防曰盟，称诸侯者前目，后凡之义，且明周公之不与盟，临江，刘氏曰：此一地也，曷为再言葵丘，善是盟也，谢氏曰：葵丘之盟，上明先王之禁令，下修列国之训戒诸侯，载事不歃血，莫敢违法，以归于正，邦国亦庻几于治矣，故君子美之髙邮孙氏曰：葵丘之盟，孟子美之，以为后之诸侯，皆犯其五禁，盖春秋之盛，莫盛于齐桓，齐桓之盟，莫着于葵丘之事，齐桓最髙之业春秋甚盛之际，以孟子之时，诸侯言之，则齐桓在可褒之域，校之三王之盛，则齐桓又其罪人，此春秋所以无褒，而孟子言其有罪也。
甲子晋侯诡诸卒冬晋里克杀其君之子奚齐
九月，晋献公卒，里克防郑欲纳文公，故以三公子之徒作乱，初，献公使荀息傅奚齐，公疾召之，曰：以是藐诸孤，辱在大夫，其若之何？稽首而对曰：臣竭其股肱之力，加之以忠贞，其济，君之灵也，不济则以死继之，公曰：何谓忠贞？对曰：公家之利，知无不为，忠也；送往事居，耦俱无猜，贞也，及里克将杀奚齐，先告荀息曰：三怨将作，秦，晋辅之，子将何如？荀息曰：将死之，里克曰：无益也，荀叔曰：吾与先君言矣，不可以贰，能欲复言而爱身乎？虽无益也，将焉辟之？且人之欲善，谁不如我？我欲无贰，而能谓人己乎？冬十月，里克杀奚齐于次，荀息将死之，人曰：不如立卓子而辅之，荀息立公子卓以葬，十一月，里克杀公子卓于朝，荀息死之，谷梁氏曰其君之子云者，国人不子也，国人不子。
者，不正其杀世子申生而立之也，胡氏曰：人君擅一国之名，宠为其所子，则当子矣，国人何为不子也，民至愚而神，是非好恶靡不明，且公也，其所子而不子者，莫能使人弗之子也，非所子而子之者，莫能使人之亦子也，晋献公杀世子申生，立奚齐矣，而大臣杀奚齐，诗不云乎？天生烝民，有物有则，民之秉彝，好是懿徳，此言天理根于人心，虽以私欲灭之，而有不可灭也。春秋书此以明献公之罪，抑人欲之私，示天理之公，为后世戒，以此防民，犹有欲易太子，而立赵王如意，致夫人之为人彘者，谢氏曰：奚齐虽书曰，君之子以明奚齐，独君意立之，然立奚齐献公之命也，里克志欲立正当与大臣谏之于初可也，奚齐不可以主社稷，当与顾命大臣，明大义以告宗庙，而后更立可也。献公既死，君命定矣，而又奚齐？未有大恶，克以废立自任，擅杀奚齐，是以臣子抗先君之命也，里克之乱，书曰：杀其君之子，以罪克之逆也，春秋于奚齐，称君之子，而献公立庻之恶，由此见矣，于君之子，称杀而里克犯君之恶，由此见矣，然则君命虽重，行不以正，则咈人心，臣志虽正，行不以顺，则沦恶逆，是故以正行命者，君之道也；以顺行正者，臣之义也。胡安定，先生曰：按文十四年五月，齐侯潘卒，九月，齐公子商人杀其君舍舍，亦未逾年之君，何以不称君之子，而谓杀其君，盖嫡嗣当立，虽未逾年，亦称君也。
十年春王正月公如齐
髙氏曰：公始朝齐也，公朝他国皆书，如着其出境也，若又有故则书，故重其罪也，纳聘观社之类是也。春秋书公如他国者三十五，如京师者一而已，此又罪其朝，王之简也。
狄灭温温子奔衞
狄灭温，苏子无信也，苏子叛王即狄，又不能于狄，狄人伐之，王不救故灭，苏子奔衞 家氏曰：狄灭衞邢以来浸以强盛，与荆楚交，为中国患，今又灭温，温乃近畿之地，司宼苏公世有之，苏子叛王即狄，又不能于狄，是以为狄人所并，苏子信有罪矣，而温近于王，狄伐而灭之，岂非伯主之责乎？桓公日以伐戎为事，置狄弗问，岂非伯业之衰乎！
晋里克弑其君卓及其大夫荀息
公羊氏曰及者累也，何以书？贤也，何贤乎荀息，荀息可谓不食其言矣，家氏曰：君臣之分未定，以前杀之，曰：杀簒立之，公子尔，君臣之分既定，以后则其杀为弑矣。春秋于奚齐之死，书曰：杀其君之子奚齐，至卓子之死，则曰晋里克弑其君，卓尝求其故，奚齐之死，君臣之分，犹未定也，卓子之死，君臣之分已定矣，是以书法不同，或曰，君薨，子立君臣之分，犹有未定乎？曰：奚齐之立，荀息一人立之尔，非臣民之所共戴，使里克于奚齐之既死，即率国人迎立公子在外，长且贤者，以主社稷，则事正理顺，国人无不服，今乃坐视荀息遂非从邪？更立卓子于君父，既葬之后而杀之，则为弑矣。春秋录大夫死节，凡三孔父仇牧，荀息是也。孔父仇牧之死，与其君皆死，死之正也，荀息者从献公于昏，为骊戎女，任托孤之寄，复不能其事，以身死之，曾何足恤？而与孔父仇牧，俱见録于春秋，诸儒未得其説愚于公羊子之义有取焉，公羊于孔父曰：可谓义形于色矣，于仇牧曰：可谓不畏强御矣！于荀息，则曰：可谓不食其言矣，盖荀息之死，以为合乎义，则未也，然则既许献公以死，虽欲不死，不可也，使荀息早知二子之立，国人不与而力辞，托孤之，以悟其君，其君不能用，则是时有不必死矣，既不能正谏于其始，又为之任，托孤之，虽临难茍免，其可得乎？圣人所取，特在于能不食言，若以事君，大节而观不免，犹有所愧，胡氏曰：按外传克者，申生之傅也，骊姬将杀世子，而难里克，使优施饮之酒，而告之以其故，里克听其谋，乃欲以中立自免，称疾不朝，居三旬而难作，是谓持禄，容身速献公杀嫡立庻之祸，故成其君臣之名，正其弑逆之罪，虽欲辞而不受，其可得乎？使克明于大臣之义，据经廷诤，以动其君，执节不贰，固太子以携其党多为之，故以变其志，其济则国之福也，其不济而死于其职。亦无歉矣。人臣所明者义于功，不贵幸而成所立者节于死，不贵幸而免，克欲以中立期免，而亦终不能免等死耳，不死于世子而死于弑君，其亦不知命之蔽哉！为人臣而不知春秋之义者，必陷于篡弑，诛死之罪，克之，谓矣髙氏曰栁子厚曰：春秋之进，荀息非圣人之情也，进荀息以甚，茍免之恶也，此言是矣， 愚按：管仲荀息皆以所事不正，为人所杀，然荀息死之，管仲不死，夫子于春秋既书，荀息之死，以表其忠于论语，复称管仲之功，而许其仁，何也？权子曰：始与之同谋，遂与之同死可也，知辅之争为不义，将自免，以图后功，亦可也，若管仲者，所谓不死，以图后功者也。若荀息者，所谓始与同谋，遂与之同死者也，圣人之许与，各当其可而已矣。
夏齐侯许男伐北戎
薛氏曰：当时患有大于戎者，狄及晋，楚是也，晋灭虢，灭虞，狄尝入衞迫邢前年伐晋，近又灭温召陵之后，楚灭围许，岂可置而不图舍，强图弱守衞果如是乎？所谓不务徳而勤逺畧况许方患楚而敺以伐戎，非用人之道也。
晋杀其大夫里克
九年，晋郤芮使夷吾重赂秦以求入齐，隰朋帅师防秦师，纳晋惠公，秦伯谓郤芮曰：公子谁恃？对曰：臣闻亡人无党，有党必有讐夷吾弱不好弄，能鬬不过长亦不改，不识其他，公谓公孙枝曰：夷吾其定乎？对曰：臣闻之，唯则定国，诗曰：不识不知，顺帝之则，文王之谓也，又曰：不僭不贼，鲜不为则，无好无恶，不忌不克之谓也，今其言多忌克，难哉！公曰：忌则多怨，又焉能克？是吾利也，至是周公忌父王子党防齐，隰朋立晋侯，晋侯杀里克以説将杀里克，公使谓之曰：防子则不及此，虽然，子弑二君与一大夫，为子君者，不亦难乎？对曰：不有废也，君何以兴？欲加之罪，何患无辞！臣闻命矣。伏剑而死，于是防郑聘于秦，且谢缓赂，故不及 ，谷梁氏曰：称国以杀，罪累上也，其以累上之辞，言之者杀之，不以其罪也，胡氏曰：杀之，不以其罪，柰何里克所为弑，为重耳也，夷吾曰：是又将杀我也？故杀之，若惠公既立，而谓克曰：先君命大夫为世子，傅世子死非其罪，大夫不知恤，若奚齐者，既有先君之命矣，而大夫又杀之以及卓，大夫虽杀之，独不念先君之命乎？则克必再拜而死，不复有言矣，惠公乃曰：又将图寡人，是杀之，不以其罪也，故称国，以杀而不去其官 ，愚按：既书弑君于前，既诛里克之，为贼复书，杀大夫于后，以明惠公之不能讨其贼，春秋推见至隐，曲尽其情，故曰非圣人莫能修之也。
秋七月
冬大雨雪
十有一年春晋杀其大夫防郑父
防郑之如秦也，言于秦伯曰：吕甥，郤称，冀芮实为不从，若重问以召之，臣出晋君，君纳重耳，蔑不济矣。冬，秦伯使泠至报问，且召三子，郤芮曰：币重而言甘，诱我也，遂杀防郑，祁举及里防之党，防豹奔秦，言于秦伯曰：晋侯背大主而忌小怨，民弗与也，伐之必出，至是，晋侯使以防郑之，乱来告 ，胡氏曰：防郑言于秦伯曰：出晋君，则郑有罪矣，曷为称国？以杀而不去其官，惠公以私意杀里克，故其党皆惧，郑之有此谋，由杀里克致之也，春秋以大义公天下为诛赏，故书法如此，其称国者兼罪用事，大夫不能格君心之非，至于多忌，滥刑危，其国也 ，愚按：使惠公能申明二君之弑正其罪，以诛里克，则里克既甘心于死，不复有辞，而臣下莫不震慑，恐惧，岂敢复有乱心，防郑之徒，既保首领，而惠公长有晋国矣，安得滥刑，至此而烦，春秋之屡书乎？
夏公及夫人姜氏防齐侯于阳谷
髙氏曰：公稔闻桓，庄之失而不改其辙，桓亲见二国之事，而循其迹，姜氏妇人，何知焉？以齐桓鲁僖，两君相防，而使妇人厠于其间，何以视两国侍御，仆从之臣乎？张氏曰：诸侯防伯主而妇人与焉，君臣之大义，夷，夏之大计，凡所当讲者，必有所不及，而般乐凟乱，浸淫日长，宜桓公自是伯业遂衰，而鲁僖之怠弃国政，亦自此始矣！家氏曰：桓公之始伯偾，齐女之无度，以哀姜为首戮，天下肃然，知人类之所以异于禽兽者，实在于是，齐襄衞宣污染之习，为之一扫，庶乎古方伯之余烈矣，及其暮年，志得而骄，乃复与僖，姜为阳谷，与卞之防伯业其衰矣乎？或曰，此齐侯之女，礼有归寜，今往防之，不亦可乎？曰：归，寜当在国中，此疾驱于通道，大都非所谓寜也，伯者一举动，诸夏之所，式仪可不谨乎？故春秋书法与禚，防，祝享同，所以重戒于后。
秋八月大雩
冬楚人伐黄
黄人不归楚贡，楚人伐黄 ，胡氏曰：按谷梁子曰：贯之盟，管敬仲言于桓公，江黄逺而近楚楚为利之国也，若伐而不能救，则无以宗诸侯矣，公不听，遂与之盟，管敬仲死，楚伐江，灭黄，桓公不能救，故君子闵之也逺国慕义背逆，即顺所谓出自幽谷，于乔木，春秋之所取也，被兵城守，更厯三时，告命已至，而援师不出，则失救患，分灾攘外，冦安中国之义矣，灭灭温，皆不书伐灭，黄而必书者罪，桓公既与盟防，而又不能救也，家氏曰：管仲之虑患，可谓逺矣方江黄之始，来盟而已，忧异时之不能救其深思逺虑岂与小智浅识之士，朝不及夕者同日语乎？齐不得江，黄无以制楚，故楚恨江，黄为最深，既灭，以荡其藩墙，遂纵兵以溃其心腹，齐人卒不能遣偏师之援，坐视其亡，然则灭黄者齐也，非楚也，阳谷之防于贯之盟本以求中国之援，反以是速其亡，悲夫！自是而后，诸侯日散伯业日衰，无足称者矣。
十有二年春王三月庚午日有食之
夏楚人灭黄
黄人恃诸侯之睦于齐也，不共楚职，曰：自郢及我九百里，焉能害我？夏，楚灭黄 ，谢氏曰：黄人尝受盟于齐矣，及楚之伐黄也，齐不救，故楚灭黄书，贯之盟，阳谷之防于前书伐黄，灭黄于后，齐桓方伯之职，不脩见矣，胡氏曰：春秋灭人之国，其罪则一而见灭之君，其例有三以归者，既无死难之节，又无克复之志，贪生畏死，甘就执，辱其罪为重，许斯顿防之类是也。出奔者，虽不死于社稷，有兴复之望焉。托于诸侯，犹得寓礼，其罪为轻，子温子之类是也。若夫国灭，死于其位。是得正而毙焉者矣！于礼为合，于时为不幸，若江黄二国是也。其书灭者，见楚人之强，罪列国之弱，责方伯连帅之不脩其职，使小国贤君，不得其所，公羊子所谓亡国之善辞，上下之同力也。
秋七月
冬十有二月丁丑陈侯杵臼卒
春秋阙疑卷十四
<经部,春秋类,春秋阙疑>
钦定四库全书
春秋阙疑卷十五     元 郑玉 撰
十有三年春狄侵衞
胡氏曰：齐桓公为阳谷之防，是肆于宠乐，其行荒矣，楚人伐黄而救兵不起，是忽于简书，其业荒矣，然后狄人窥伺中国，今年侵衞明年侵郑，近在王都之侧，淮夷亦来病，杞而不忌也，伯益戒于舜曰：无怠无荒，四夷来王，此至诚无息，帝王之道，春秋之法也。齐桓，晋文若此类者，其事则直书于防，其义则游圣门者，黙识于言，意之表矣，故曰仲尼之徒，无道桓文之事者。
夏四月葬陈宣公
公防齐侯宋公陈侯衞侯郑伯许男曹伯于咸
十一年夏，杨距泉臯伊，雒之戎同伐京师，入王城，焚东门，王子带召之也，秦晋伐戎以救周，秋，晋侯平戎于王，十二年，王以戎难故，讨王子带，秋，王子带奔齐，冬，齐侯使管夷吾平戎于王，王以上卿之礼享管仲，管仲辞曰：臣贱有司也，有天子之二，守国髙在若节春秋来承王命，何以礼焉？陪臣敢辞。王曰：舅氏，余嘉乃勲应，乃懿徳谓督不忘，往践乃职，无逆朕命，管仲受下卿之礼而还，是年春，齐侯使仲孙湫聘于周，且言王子带事毕，不与王言，归，复命曰：未可，王怒未怠，其十年乎？不十年，王弗召也，夏防于咸，淮夷病杞故，且谋王室也，十六年，王以戎难告于齐，齐徴诸侯而戍周，二十二年，富辰言于王曰：请召太叔，诗曰：协比其邻，婚姻孔云。吾兄弟之不协，焉能怨诸侯之不睦，王悦，王子带自齐复归于京师，王召之也 髙邮孙氏曰：咸之防二传皆无事迹，惟左氏以为谋杞，且谋王室，案，王室之事，不载于经，而明年经书城，缘陵前目后，凡则谋杞之説与经合矣。
秋九月大雩
冬公子友如齐
十有四年春诸侯城缘陵
诸侯城缘陵而迁，杞焉 髙邮孙氏曰：缘陵之地，经不言杞者，杞未也，不叙诸侯，而凡言之者，防咸之诸侯，于是复合而城之，前目后凡春秋之简辞也，去年之冬，经书公子友如齐，则是公子友受命，鲁公而聘诸侯也，公子友受命而聘，则齐鲁之君皆当反其国矣，然经不再叙之者，以去年定其谋，今年终其役，事无殊异，国无增损，可以简言之矣，胡氏曰：齐桓城三国而书辞不同城，楚丘，则没诸侯而不书城，缘陵则书诸侯而不叙，城邢则再序，三国之师，何也？邢以自，为文再序，三师而书城，邢者美其得救患分灾之义也。淮夷病，杞诸侯防咸城，缘陵而迁杞焉，其事专矣，故前目后凡直书诸侯而不序也衞为狄灭东，涉渡河，野处漕邑，桓公使公子无亏戍，以甲士归，其祭服乘马，凡为国之用，其力尤勤，其功尤大，其事尤专，而春秋责之，尤重曰：城楚丘而不书，诸侯正王法也，是故以功言之，则楚丘为大，以义言之，则城邢为美，春秋之法，明其道不计其功，正其义不谋其利者也。详着城，邢之师深没，楚丘之迹，贵王贱伯，羞称桓文以正待人之体也；明此，则知曾西不为管仲，深畏仲由之説矣。
夏六月季姬及鄫子遇于防使鄫子来朝
鄫季姬来寜，公止之，以鄫子之不朝也，夏遇于防，使来朝也。 ，胡氏曰：春秋内女适人者，明有所从则系诸国，若杞伯姬是也，其未适人者，欲有所别，则书其字若子，叔姬是也，季姬书字，而未系诸国，其女而非妇亦明矣。及者，内为志内女，而外与诸侯遇讥鲁也，朝不言使，言使非正，鄫子国君，而季姬使之朝病，鄫也，鲁秉周礼，男女之际，岂其若是之甚乎？盖鲁公钟爱其女，使自择配，故得与鄫子遇于防，而遂以季姬归之，非所以爱而厚其别也，故称及称，遇称使罪，鲁与鄫，以正男女之礼，为后世戒也髙邮孙氏曰：传以季姬归寜，而公止之，故遇于防，而使之朝，案春秋内女适他国者，必书归季姬，未尝言归于鄫，而明年始书之，又经不曰：鄫季姬，明其未归也，左氏徒见丑恶之甚，以为必不至此，故曲为之解，文姜，哀姜之行有甚于此者矣，季姬之事，经书之甚明，无足疑也，朴乡，吕氏曰：岂其许嫁于鄫而未归于鄫乎？家氏曰：僖公号贤君畧无正家之法，鲁之不竞，实由乎此春秋书此，而季姬之恶状见矣，僖公何以辞其责。
秋八月辛卯沙鹿崩
晋卜偃曰：期年，将有大咎，几亡国 ，谷梁氏曰林，属于山为鹿，沙，山名也，无崩道而崩，故志之公羊氏曰：外异不书，此何以书？为天下记异也髙邮孙氏曰：春秋灾异之志，必言其国沙鹿梁山崩，皆非鲁地，而春秋书之，如内辞焉，此圣人之意也，夫水火之为灾，石鹢之为异，地不过百里，时不过数日，所以召之者止于其君，所以应之者尽于一国，故国不可不着也。至于王道，大壊彜伦一斁，而天下之人皆反皇极，则天见其变而日食，星孛，地见其妖，而川竭山崩，所以召之者，在于天下，所以应之者，徧于四海，则虽在于国，不得着其国也，日有食之，星孛于某，其变之大，其应之广不可以一国言也，沙鹿崩，梁山崩，虽在于晋，而异及于天下，不可以晋言也，许氏曰：恒星不见，星陨如雨，齐桓之祥也，沙鹿崩，晋文之祥也。齐桓将兴而天文隳，晋文欲作而地理决王道之革也。
狄侵郑
许氏曰：前年狄侵衞今年狄侵郑，而莫或攘之，桓志之衰也，王伯之政兢兢，不可怠也，齐桓之烈，盛茂如此，一矜而易心，生之则狄人伐其同盟，是以先王屡省成功，而率作兴事，修诚慎宪，务以戒终也。
冬蔡侯肸卒
十有五年春王正月公如齐
髙氏曰：公十年，如齐朝矣，今又朝之五年，一朝者，诸侯事天子之礼也。今移之于齐侯，可乎？
楚人伐徐
徐即诸夏故也
三月，公防齐侯，宋公，陈侯、衞侯，郑伯、许男、曹伯盟于牡丘，遂次于匡，公孙敖帅师及诸侯之大夫救徐。
盟于牡丘，寻葵丘之盟，且救徐也，孟穆伯帅师及诸侯之师救徐，诸侯次于匡以待之， 谢氏曰救患之师，如解焚捄溺，缓而不急，则失救之道，桓之救徐也八国已受盟矣，其终也诸侯止而不进，大夫帅师以出，其救难，不力可知也，为隣国谋而不尽其心，为不忠，视人危急，而延不进，为不仁，大者止而小者，行为不义，三者齐桓失救之道也，然则遂救许，遂之善者也，以其进也，遂次于匡，遂之不善者也，以其止也，胡氏曰：楚都于郢，距徐亦逺而举兵伐徐暴横，慿陵之罪着矣，徐在山东，与齐宻迩以封境，言之不可以不速救，以形势言之，非有餽粮，越险之难也，今书盟于牡丘，见诸侯救患之不协矣，书次于匡，见桓德益衰，而御冦乱，安中国之志怠矣，凡兵而书救，未有不善之救而书，次则尤罪其当速，而故缓失用师之义矣，中庸曰：至诚无息，不息则乆春秋谨始卒，欲有国者，敦不息之诚也。始勤而终怠，则不能乆而固其国矣，陈氏曰：诸侯在而大夫将于是始桓公为之也，则桓志荒矣。
夏五月日有食之
秋七月齐师曹师伐厉
伐厉以救徐也， 薛氏曰厉楚，汉东之与国也，楚师东出，而伐其与国固用兵之道也，不役诸侯，而专曹师之用，求救微矣，无救于徐之败理也。
八月螽
九月公至自防
季姬归于鄫
胡安定，先生曰：归者始嫁之辞髙邮孙氏曰：季姬之归，不言所逆，逆者鄫子也，内女之归，不书逆，皆其君自来，逆之常事，不书尔，季姬恶行当絶而春秋书之与内，女之归旡异，盖季姬之贬，己见于遇，鄫子于防之时，于是但以恩录之尔。
己夘晦震夷伯之庙
于是展氏有隐慝，焉 髙氏曰春秋遇朔书朔，遇晦书晦，盖圣人因事而书，晦朔之法，使后世得以考焉，杜氏曰：夷伯鲁大夫展氏之祖父，左氏曰：震夷伯之庙，罪之也，谷梁氏曰：因此见天子至于士，皆有庙，天子七诸侯五，大夫三，士二故徳厚者流光徳薄者流卑，是以贵始徳之本也，始封必为祖，权子曰：春秋所书皆天人向应，有致之道，如石陨于宋而言，陨石夷伯之庙震而言，震夷伯之庙，此天应之也，但以浅狭之见，以为无应，其实皆应之，然汉儒推灾异，皆牵合不足信，儒者有厌于此，因尽废之，谢氏曰：慝恶之人，使之居庙以享血食，天之所恶也，夷伯，盖有慝恶于鲁，而子孙犹以宗庙事之，然则雷震其庙，乃天恶夷伯，而殛之也，故春秋书之以示天戒焉，师氏曰：鲁大夫之庙，而雷震之，彼天之威，岂妄加于宗庙，鬼神邪？是必庙之逾制，而子孙为鲁用事之臣，又不敢废之，故天震之以示变，盈之道也。
冬宋人伐曹
讨旧怨也， 师氏曰：自庄十四年，曹尝助齐以伐宋，至此三十五年矣，迩来未见其隙，及齐侯伯中国，二国同与盟，防者十数矣，今宋无故而侵曹，乃以旧怨借口而谓之伐宋，公之可罪也明矣。此其所以人之与陈氏曰：诸夏之交兵自庄之，十九年未之有也。于是再见宋襄公为之也，许氏曰：同盟始相攻伐，桓不能一矣。则何以禁外域之乱伯徳方衰诸侯，浸以贰也，威灵之陵夷，岂不惜哉！家氏曰：桓公志怠，宋见闲而起于此，知宋襄之为人，外静内躁于桓之方，存已有图伯之心矣。
楚人败徐于娄林
徐恃救也， 家氏曰：春秋初年犹未狄，徐至此以后，徐方以号举，师氏曰：前此三月，诸侯之大夫，尝救徐而今，则楚人败徐于娄林中国之威不足以震楚人，而当时所救，无益也明矣。齐桓之伯得不衰乎？张氏曰：书以见楚兵之独胜而救徐之功不立，伐厉之谋，无补也。陈氏曰：不数年，宋，楚争盟，以是为盟主，病矣。
十有一月壬戌晋侯及秦伯战于韩获晋侯
晋侯之入也，秦穆姬属贾君焉，且曰：尽纳羣公子，晋侯烝于贾君，又不纳羣公子，是以穆姬怨之，晋侯许赂中大夫，既而皆背之，赂秦伯以河外列城五，东尽虢略，南及华山，内及解梁城，既而不与，十三年冬，晋荐饥，使乞籴于秦，秦伯谓子桑，与诸乎？对曰：重施而报，君将何求？重施而不报，其民必携，携而讨焉，无众必败，谓百里，与诸乎？对曰：天灾流行，国家代有，救灾恤隣，道也，行道有福，防，郑之子豹在秦，请伐晋，秦伯曰：其君是恶，其民何罪？秦于是乎输粟于晋，自雍及绛，相继命之曰：泛舟之役，十四年冬，秦饥，使乞籴于晋，晋人弗与，庆郑曰：背施无亲，幸灾不仁，贪爱不祥，怒隣不义四徳皆失，何以守国？虢射曰：皮之不存，毛将安傅，庆郑曰：弃信背隣，患孰恤之？无信患作，失援必毙，是则然矣。虢射曰：无损于怨而厚于宼，不如勿与，庆郑曰：背施幸灾，民所弃也，近犹讐之，况怨敌乎？弗听，退曰：君其悔是哉！十五年，秦伯伐晋，卜徒父筮之，吉，渉河侯车败，诘之，对曰：乃大吉也，三败，必获晋君，其卦遇蛊，曰：千乘三去，三去之余，获其雄狐，夫狐蛊，必其君也；蛊之贞风也，其悔山也，歳云秋矣，我落其实而取其材，所以克也，实落材亡，不败何待？三败及韩，晋侯谓庆郑曰：宼湥矣，若之何？对曰：君实深之，可若何？公曰：不孙卜右，庆郑吉，弗使歩御戎家仆，徒为右乘小驷，郑入也，庆郑曰：古者大事，必乘其产，生其水土而知其人心，安其教训而服习其道，惟所纳之，无不如志，今乘异产，以从戎事，及惧而变，将与人易，乱气狡愤隂血周作张脉偾兴，外彊中干，进退不可，周旋不能，君必悔之。弗听，九月，晋侯逆秦师，使韩简视师，复曰：师少于我，鬬士倍我，公曰：何故？对曰：出因其资，入用其宠，饥食其粟，三施而无报，是以来也。今又击之，我怠秦奋，倍犹未也，公曰：一夫不可狃，况国乎？遂使请战，秦伯使公孙枝对曰：君之未入，寡人惧之，入而未定列，犹吾忧也，茍列定矣，敢不承命？韩简退曰：吾幸而得囚，壬戌，战于韩原，晋戎马还泞而止，公号庆郑，庆郑曰：愎谏违卜，固败是求，又何逃焉？遂去之，梁由靡御韩简，虢射为右，辂秦伯，将止之，郑以救公误之，遂失秦伯，秦获晋侯以归，穆姬闻晋侯将至，以太子防与女简，璧登台而履薪焉，使以免服衰绖逆，且告曰：上天降灾，使我两君匪以玉帛，相见而兴戎，若晋君朝以入，则婢子夕以死，夕以入，则朝以死，惟君裁之，乃舍诸灵台，大夫请以入，公曰：获晋侯，以厚归也，既而防归焉用之？大夫其何有焉？公子絷曰：不如杀之，无聚慝焉，子桑曰：归之而质其太子必得大成，晋未可灭而杀其君，祗以成恶，且史佚有言曰：无始祸，无怙乱，无重怒，重怒难任，陵人不祥，乃许晋平，晋侯使郤乞告瑕吕饴甥，且召之，子金教之言曰：朝国人而以君命赏，且告之曰：孤虽归，辱社稷矣！其卜贰圉也，众皆哭，晋于是乎作爰田，吕甥曰：君亡之不恤，而羣臣是忧，惠之至也，将若君何？众曰：何为而可？对曰：征缮以辅孺子，诸侯闻之，防君有君羣臣辑睦，甲兵益多，好我者劝，恶我者惧，庶有益乎？众説晋于是乎作州兵，十月晋隂饴甥防秦伯，盟于王城，秦伯曰：晋国和乎？对曰：不和，小人耻失其君而悼防其亲，不惮征缮以立圉也？曰：必报讐寜事戎狄，君子爱其君而知其罪，不惮征缮以待秦命，曰：必报德，有死无二，以此不和，秦伯曰：国谓君何？对曰：小人慼谓之不免，君子恕，以为必归，小人曰：我毒秦，秦岂归君？君子曰：我知罪矣，秦必归君，贰而执之，服而舍之，德莫厚焉，刑莫威焉，服者懐德贰者畏刑，此一役也，秦可以伯纳而不定，废而不立，以徳为怨秦不其然，秦伯曰：是吾心也。改馆晋侯，馈七牢焉，蛾析谓庆郑曰：盍行乎？对曰：陷君于败，败而不死，又使失刑，非人臣也，臣而不臣，行将焉入？十一月，晋侯归，丁丑，杀庆郑而后入，是岁，晋又饥，秦伯又饩之粟，曰：吾怨其君而矜其民，且吾闻唐叔之封也，箕子曰：其后必大晋，其庸可冀乎？姑树德焉以待能者，于是秦始征晋河东，置官司焉，十七年夏，晋太子圉为质于秦，秦归河东而妻之，二十二年，太子圉，将逃归，谓嬴氏曰：与子归乎？对曰：子晋太子而辱于秦，子之欲归，不亦宜乎？寡君之使婢子侍执巾栉，以固子也，从子而归，弃君命也，不敢从，亦不敢言，遂逃归 ，胡氏曰：秦伯伐晋，而经不书伐，专罪晋也，获晋侯以归，而经不书归，免秦伯也，书伐书及者，两俱有罪，而以及为主，书获书归者，两俱有罪，而以归为甚，今此专罪，晋侯之背施幸灾，贪爱怒隣，而恕秦伯也，然则秦战义乎？春秋无义战，彼善于此则有之矣，其不言师败绩？何也？君获不言师败绩？君重于师也，大夫战而见获，必书师败绩，师与大夫敌也，君为重，师次之，大夫敌，春秋之法也。与孟子之言何以异？孟子为时君牛羊，用人莫之恤也。故以民为贵，君为轻，春秋正名定分，为万世法，故以君为重，师次之，尧以天下命舜，舜亦以命禹，必称元后为先，此经世大常，而仲尼祖述之也，惟此义不行，然后叛逆之党，有托以为名，轻弃君亲，而不顾者矣。
十有六年春王正月戊申朔，陨石于宋五，是月，六鹢退飞，过宋都。
陨石于宋五，陨星也，六鹢退飞，过宋都，风也，周内史叔兴聘于宋，宋襄公问焉，曰：是何祥也？吉凶焉在？对曰：今兹鲁多大防，明年齐有乱，君将得诸侯而不终，退而告人曰：君失问是隂阳之事非吉凶所生也，吉凶由人，吾不敢逆君故也。 髙邮孙氏曰：是月者，别非戊申之日也，不书日者，所不知阙之也，权子曰：陨石于宋，自空凝结而陨，六鹢退飞，倒逆而飞，必有气驱之也，如此等皆是异事，故书之，胡氏曰：石鹢陨飞而得其数，与名在春秋时，凡有国者察于物象之变，亦审矣，此宋异也，何以书于鲁史，亦见当时诸国有非所当告，而告者矣，何以不削乎？圣人因灾异以明天，人感应之理，而着之于经，垂戒后世，如石陨于宋而书曰：陨石，此天应之也，和气致祥，乖气致异，人事感于下，则天变应于上，茍知其故，恐惧修省，变可消矣，张氏曰：星陨为石，不祥也，六鹢退，飞不顺也，宋襄欲图伯而无其徳故天出怪异，以警惧之，卒之五年，被执，六年，兵败，天之示人，显矣髙氏曰圣人之于灾祥，不敢必其有亦不敢必其无若必其无，则有国者不复畏天，若必其有则，后世将妄推象类以求天意所在，其弊有不可胜言。若汉世图防之学是也，故圣人于灾祥，存之而不辨，使人知所戒而已，昔髙宗祭成汤，有飞雉升鼎耳而雊，祖已训诸王曰：唯先格王正厥事，不言其吉凶祸福，唯使正厥事而已，此先王处灾祥之法也。春秋书灾祥之防，盖不异祖已之意。
三月壬申公子季友卒
胡氏曰：季者其字也，友者其名也，大夫卒而书名，则曷为称字？闻诸师曰：春秋时鲁卿，有生而赐氏者，季友仲遂是也。生而赐氏者，何命之世？为卿也，季子忠贤在僖公有翼戴之勤，襄仲杀逆，在宣公有援立之力，此二君者不胜私情，欲以异赏报之也，故皆生而赐氏，俾世其官，经于其卒，各以氏书者志变法，乱纪之端，权臣窃柄之祸，其垂戒逺矣。
夏四月丙申鄫季姬卒
胡氏曰：内女嫁于诸侯，则尊同尊同，则记其卒，记其卒则必记其葬，然而有不记者，此笔削之防，非可以例求者也。宋伯姬在家为淑女，既嫁为贤，妇死于义而不囘，此行之超絶卓异者既书，其葬又载其諡僖公钟爱，季姬使自择配，季姬不能自克以礼，恃爱而行，虽书其卒，因夺其葬，所以谨夫妇之道，正人伦之统，明王教之始也。
秋七月甲子公孙兹卒
冬，十有二月，公防齐侯，宋公，陈侯、衞侯，郑伯、许男、邢侯，曹伯于淮。
谋鄫，且东畧也城鄫役人病，有登城而呼曰：齐有乱，不果城而还。 朴乡，吕氏曰：北伐山戎，南伐楚，西为葵丘之盟，东防于淮，桓公之威加于天下者畧徧矣此伯者之极盛也。
十有七年春齐人徐人伐英氏
齐人为徐伐英氏，以报娄林之役也 髙邮孙氏曰：英氏近于楚而附属之，齐桓以楚之强而暴中国也，于是防徐人伐之，且为徐申其忿也髙氏曰为徐伐楚而不加兵于楚，乃移兵于英氏，非所以御强暴而救中国也，谢氏曰：桓公无东畧之志可知也。
夏灭项
师灭项，淮之防公有诸侯之事未归而取项，齐人以为讨，而止公 ，权子曰：灭人之国，罪恶大矣，在君则当讳，故鲁灭国，书取灭项，君在防，季孙为之也，故不讳，胡氏曰：执政之臣擅权，为恶而不与之讳，此春秋尊君，抑臣不为朋党比周之意也，陈氏曰：书灭项失兵，权之渐也，襄公在晋书，邾庻其来奔，昭公在晋书，莒牟夷来奔，皆非常也，春秋之季，大夫不禀命于诸侯，非但鲁也，郑伯防于夷仪，郑公孙舍之帅师入陈，蔡侯防于召陵，蔡公孙姓帅师灭沈，春秋必谨而志之。
秋夫人姜氏防齐侯于卞
声姜以公，故防齐侯于卞 ，谢氏曰卞鲁邑，齐侯自淮还师，而夫人出防焉，张氏曰：大臣灭项而止，僖公刑已偏颇，又防妇人于鲁地，此管仲既亡，桓公志荒之防也髙氏曰卞之防，夫人以齐侯止公，故其情则可，而礼则不可也。
九月公至自防
冬十有二月乙亥齐侯小白卒
齐侯之夫人，三王姬，徐、嬴，蔡姬，皆无子，齐侯好内，多内宠，内嬖如夫人者六人长衞姬生武孟少衞姬生惠公，郑姬，生孝公葛嬴，生昭公，密姬生懿公，宋华子，生公子雍。公与管仲属孝公于宋襄公以为太子，雍巫有宠于衞共姬，因寺人貂以荐羞于公，亦有宠，公许之立武孟，管仲卒，五公子皆求立，冬十月乙亥，齐桓公卒，易牙入，与寺人貂因内宠以杀羣吏而立公子无亏，孝公奔宋，十二月乙亥，赴辛巳夜，殡 愚按：孔子曰：管仲相桓公，霸诸侯，一匡天下，民到于今受其赐，又曰：桓公九合诸侯，一匡天下，管仲之力也，如其仁，如其仁，又曰：齐桓公正而不谲，孟轲氏五霸三王之罪人也，又曰：仲尼之徒，无道桓文之事者，诵此，则齐桓之行事可知，而功过不得相掩矣，盖王者之学，至诚无伪，纯亦不已，故商周之盛，传世之逺至七八百年，泽犹未泯，霸者之术，假公济私，始勤终怠，故桓公身死，未几，五子争立，国内大乱，诚伪之分，祸福如此，可不畏哉！权子曰：得天理之正，极人伦之至者，尧，舜之道也，用其私心，依仁义之偏者，霸者之事也，王道如砥，本乎人情，出乎礼义，若履大路而行，无复囘曲，霸者﨑岖反侧于曲径之中，而卒不可与入尧舜之道，故诚心而王，则王矣，假之以霸，则霸矣，二者其道不同，在审其初而已，易所谓差若毫，缪以千里，其初不可不审也。故治天下必先立其志，志立则邪説不能移异端不能惑，故力进于道，而莫之御也，茍以霸者之心而求王道之成，是石以为玉也，故仲尼之徒，无道桓文而曾西耻比管仲，义所不由也，五峯胡氏曰：齐亦公侯之地耳，管仲得政，遂能强大霸诸侯，何也？守信不贰，行法无移，举用贤才，开辟言路，不借树蓄，务富民财，不大兴兵，务舒民力，仗尊王之义，防于首止，天子惮其正，而王室之乱，消寜鲁难诛，哀姜公道伸，而诸侯服，盟于召陵，制荆楚，而中国之义立城衞楚丘城邢夷仪，迁杞缘陵而外，寇不得肆，此其所以九合诸侯，虎视中原之大畧也若夫伐鲁国以杀子纠，而父子兄弟之恩薄，五大夫，立子頺出天王，不能奔命，而君臣之义亏，鲁晋，宋有弑君之贼而不能讨也，陈有杀嫡立庻之罪而不能正也，郑有兄弟，争国之祸，而不能平也，以不从己则伐宋，伐郑，伐陈，执涛涂，厚自封殖，灭谭，灭遂处己若是，何以服人？于是北则晋专冀方，西则秦专，雍土南则荆楚，强横灭，灭黄围许，伐徐，而终不退听也，原其失，皆由不知天理之本，而驰心于功利之域，故无以得天下心，而功烈如彼其卑也，其去王也逺矣大东莱吕氏曰：桓公虽能用管仲尊，王室霸诸侯，有一匡天下之功，然仲本无正心，诚意格君之学徒急于一时之功利，卒至五子之乱，其所以有始无终者，家法之不正也，管仲且有三归之失，岂能正其君哉！朴乡，吕氏曰：霸图之兴，小白为之首，霸权之重，小白为之盛，小白未兴之前，天下不知有王小白，既兴以后，天下始知有霸天下，不知有王君子以为忧也，天下始知有霸君子，又岂以为喜乎？然是时也，有相盟者矣，而未有合诸侯，以同盟者合诸侯，以同盟者，自小白始有相防者矣，而未有合诸侯，以大防者合诸侯，以大防者，自小白始，方其列国争衡，侯度无统，亦诚有望于方伯，连帅之功，然而大合诸侯，纠率列国，同盟而有主盟同防，而有主防其事，则前此所未有也。而小白创为之，是以当时诸侯亦疑焉，而未至北杏之防，小白图霸之始也，举天下而听命于一邦，向未之有也。鲁为是疑焉，迟迟而不至，至庄二十七年，再盟于幽，则始授之诸侯矣，自是而后防于柽，盟于贯防于阳谷，盟于首，止于甯母于洮，于葵丘于咸于牡丘于淮，诸侯无一役之不从焉，召陵之役，诸侯之大夫一语，不中，则其身见执，而其国见伐，首止之盟，郑伯逃归，则新城之围，伐郑之师，连年不舍，不至于乞盟不已，葵丘之防几于改物，淮之防其霸既衰之时也，鲁犹以灭项之故，而见止焉，是则合天下而听命于一邦者，未有如桓公之盛也，是故北杏之防，诸侯迟焉而未至，葵丘之防诸侯奔走而毕，从迟焉，而未至者，是诸侯犹不敢以事周者，事齐也，奔走而毕从者，是诸侯不敢不以其事王者事霸也，霸图之，盛王迹之泯欤？然则诸侯之所以从小白者，其故何也？曰：春秋之初，王纲浸弛，天下未有知尊周者，小白起而倡为尊周之义，春秋之初，列国分争，诸侯未有寜处者，小白起而执其安，中国之权，春秋之初，外寇恣横，庄闵之际，益以强盛，当时莫有能攘却之者，小白起而振其攘，夷狄之功，故读隐桓之春秋，则见天下之无王，而纷纷者莫之一也。读庄闵僖之春秋，则见天下之有霸，而扰扰者，有所依也，是则霸图之兴，固天下之至幸也，然桓隐之间，天下虽不知有王，而王之实犹存，何者？王之威令虽不行，而其权犹未有所移也，闵僖之间，天下既知有霸，而王之实已泯，何者？移其所以事王者，而事霸也，是则霸图之盛，又非天下之至不幸欤？故尝谓小白未兴之前，是一时也，小白既兴之后，是一时也，小白既卒之后，是一时也，王纲浸弛，莫提挈之，侯度无统，莫纠率之外，冦恣横，莫攘却之，此小白未兴之时也，五禁明而王臣不下，聘者四十二年，盟防同而诸侯无所争者三十年，南盟召陵，北弭孤竹，此小白既兴之时也，天王出居而官守，不问衞灭懿亲而义师无讨，楚书子而主盟，狄书人而参盟，此小白既卒之时也，然小白一身，亦三变焉，伐郳侵宋，侯度不一入蔡，侵郑戎疾，未殄灭谭，灭遂履，事未乆施设多乖，遇谷盟扈，阅理未熟，检防是肆，盖小白图霸之初也。贯泽而下，葵丘以前衣裳，不歃血兵车，无大战，夫子称其一匡，孟子与其为盛，在此数年，此小白定霸之日也，九国叛，而震矜萌，管仲死，而绳墨废城，贬于城，邢救徐怠于救许，此小白成霸之后也，验春秋大之三变，则小白为有功，观桓公一身之三变，而其功亦为不逺徐攷颠末而小白之事可得而知矣。
十有八年春王正月，宋公、曹伯衞人邾人伐齐。夏，师救齐，五月戊寅，宋师及齐师战于甗，齐师败绩，狄救齐，宋襄公以诸侯伐齐，三月，齐人杀无亏，齐人将立孝公，不胜，四公子之徒遂与宋人战，夏五月，宋败齐师于甗，立孝公而还， 谷梁氏曰：非伐防也，胡氏曰：伐齐之防，奉少夺，长其罪大，故其责详书救齐者，善鲁也，救者善，则伐者恶矣，凡书救，未有不善之也，书狄救齐者，许狄也，许救者，则罪伐者矣，许之，曷为不称人，深着中国诸侯之罪也，凡伐者为客，受伐者为主，今齐人受伐以宋为主者，曲在宋也，凡师直为壮，曲为老书，齐师败绩者，责齐臣也，或曰桓公，管仲尝属孝公于宋襄，以为世子矣，则何以不可立乎？曰：不能制命，虽天王欲抚郑伯以从楚，春秋犹以大义裁之，而不与也，桓公君臣，乃欲以私爱乱长防之节，其可哉！春秋深罪，宋公大义明矣， 愚谓古之为学者，物格而后知至，知至而后意诚，意诚而后心正，心正而后身，脩身脩而后家齐，家齐而后国治，国治而后天下平，其为功，自内以及外，其为效，由近以及逺故脩身以治其国，而国无不治者矣，桓公不知正心，诚意之学，惟以趋事赴功为务，故其攘夷狄，安中国虽有一时之功，身死，未几，五子争立，邻国交伐，由其身之不脩，家之不齐，知治其外，而不知治其内，知治于人，而不知治于身也，桓公之德如此，固可见矣。宋襄公方欲图伯，诸侯以安中国，而首乱人，少长之序，伐与国之防，则其伯业之不遂，又何待执于盂，而后见哉？则有天下国家者，可不知所以为学乎？
秋八月丁亥葬齐桓公
朴乡，吕氏曰：读此编者，自齐小白卒至，葬齐桓公当作一类防，胡氏曰：桓公九合诸侯，不以兵车，威令加乎四海，几于改物，虽名方伯，实行天子之事，然而不能慎终如始，付托非人，柩方在殡，四邻谋动，其国家而莫之恤，至于九月而后葬，以此见功利之在人浅矣，春秋明道正义不急近功，不规小利于齐桓，晋文有所贬而无过，襃以此。
冬邢人狄人伐衞
围莵圃衞侯以国让父兄子弟及朝众曰：茍能治之，燬请从焉，众不可而后师于訾娄，狄师退 ，愚按：谷梁氏曰：狄伐衞救齐故进而称人，然以经考之，狄救齐，齐乱定而后葬，桓公今又逾时矣，邢人始与狄人伐衞安得为救齐也，师氏曰：圣人之心，遂肯以一事许其余乎？家氏曰：果善之，何不于救齐之际而善之，今乃于伐衞而进之，盖春秋书邢人，狄人伐衞者责邢不当与狄比，而伐与国也，谢氏曰：邢人引狄，以为中国患，先邢人罪，以首患也，薛氏曰：狄之书，人何齿乎邢也，狄邢衞之宼讐也邢衞尝同患难者也，幸乎方伯之死交，宼讐以伐同患，取亡之道也。
春秋阙疑卷十五
钦定四库全书
春秋阙疑卷十六     元 郑玉 撰
十有九年春王三月宋人执滕子婴齐
髙氏曰此宋襄求霸也，求霸而执滕子，春秋之俗也，俗者何？虽齐桓亦灭谭，灭遂降，鄣皆无名也，特兼弱以威而已，滕子何以名？执而名之者，不反之辞也。庄十六年幽之防，齐桓始霸，滕子与焉，既而背之，自此之后，至齐侯卒，凡三十七年，衣裳，兵车之防未尝列于其间，故此年宋襄既有图霸之心，而首执滕子以令诸侯也，然宋襄图霸，当以徳懐来之今乃肆已之强，擅执国君，以凌轹诸夏，执而不反，亦以甚矣！此春秋所以人宋也。
夏六月宋公曹人邾人盟于曹南
临江，刘氏曰：曹南曹之南也，谢氏曰：宋襄内无逺畧而欲隆霸业，以绍齐桓，于是首为曹南之盟，从之者，曹人，邾人而已，诸侯不服可知也，与北杏之防，异矣髙邮孙氏曰：曹，邾，皆称人者，盖宋襄威徳未着曹邾，但使其臣防之。
鄫子防盟于邾己酉邾人执鄫子用之
宋公使邾文公用鄫子于次雎之社，欲以属东夷，司马子鱼曰：古者六畜不相为用，小事不用大牲，而况敢用人乎？祭祀，以为人也；民，神之主也，用人，其谁飨之？齐桓公存三亡国以属诸侯，义士犹曰薄德，今一防而虐二国之君，又用诸淫昏之鬼，将以求霸，不亦难乎？得死为幸， 刘氏意林曰：曹南之防虽有邾人，即非邾子，今此防盟于邾者，详验经文，是邾国自为盟，防非复向者曹南之盟也，若宋公使邾人执鄫子，而春秋越宋治邾，是为首恶者不诛，而胁从者见讨也，春秋原心定罪，岂其若是哉！吾固曰：宋不使邾，用鄫子也，家氏曰：槩观宋襄公平日则好名而畏义者也，方其为太子，以让国闻，其后与楚人战，欲以不禽二毛，不鼓不成列，而取仗义之名，岂有今日！而用同盟，国君于淫昏之社，无道，若此者乎？髙邮孙氏曰：邾之与鄫世讐之国，故宣十八年，又戕鄫子于其国都，但邾鄫小国，其相讐之迹不能悉见，经惟纪其无道之甚者尔，用之之説三传不同，左氏以为用之于次，雎之社公谷，皆以为叩其鼻血至昭，十一年，楚人执蔡世子友以归，用之，杜预以为祭山公羊则以为筑防，赵子之徒，又以为用，为盟歃之牲皆不同也。然考之于经，但曰：用之不云，所用之迹，盖春秋之时，有用人为牲者，大乱之极，圣人所不忍言，但曰：用之则知以人为用也，不必以正其名，所重者用之而已， 愚按刘氏之説与传文虽异于经为合，然无所据，又防盟于邾之文，他无此例，不敢以为决，然姑着其疑，以俟知者。
秋宋人围曹
讨不服也，子鱼言于宋公曰：文王闻崇徳乱而伐之，军三旬而不降，退修教而复伐之，因垒而降，诗曰：刑于寡妻，至于兄弟，以御于家邦，今君德无乃犹有所阙，而以伐人，若之何？盍姑内省德乎？无阙而后动，陈氏曰：诸夏之书，围国自此始，胡氏曰：盟于曹南，口血未干，今复围曹者，讨不服也，爱人不亲，反其仁；治人不治，反其智，襄公不能内自省徳而急于合诸侯，执婴齐，非霸讨不足以示威，盟曹南非同志，不足以示信，卒于兵败身伤，不知反求诸已，欲速见小利之过也，张氏曰：齐桓之霸，屈意去忿，盟鲁平宋，以致诸侯先近故也。今襄公欲图诸侯，近于宋者莫如曹，滕滕既执矣，曹又被围，宜其不遂霸也，家氏曰：当是时，郑入滑，狄侵衞鲁伐邾以中国无霸而动也，宋襄苟能治其所当治，则义声畅而霸业成矣！此春秋所望于宋襄者，故比事以见义。
衞人伐邢
秋，衞人伐邢以报，莵圃之役，于是衞大旱卜有事于山川，不吉，甯庄子曰：昔周饥，克殷而年丰，今邢方无道，诸侯无霸，天其或者欲使衞讨邢乎从之，师兴而雨 髙氏曰衞不伐狄而伐邢，是以人之左氏谓师兴而雨，不亦诬哉！薛氏曰：非王命而擅征伐怨，以报怨而已。
冬防陈人蔡人楚人郑人盟于齐
陈穆公，请修好于诸侯，以无忘齐桓之德，冬盟于齐，修桓公之好也， 杜氏曰地于齐，齐亦与盟，胡氏曰：盟防皆君之礼也，微者盟防，不志于春秋，凡所志者，必有君，与贵，大夫居其间也，然则为此盟者，乃公与陈，蔡、楚、郑之君，或其大夫曷为内则没公，外则人诸侯与大夫讳是盟也，楚人之得与中国防盟，自此始也。庄十年，荆败蔡师始见于经，其后入蔡伐郑，皆以号举夷狄之也，僖公元年改而称楚，经亦书人，于是乎浸强矣，然终桓公世皆止书人而不得与中国防，盟者以修霸业，能制其强故也。桓公既没，中国无霸，郑伯首朝于楚，其后遂为此盟，故春秋没公人陈蔡诸侯，而以郑列其下者，盖深罪之也，又二年复盟于鹿上，至防于盂，遂执宋公以伐宋，而楚于是乎大张列位于陈蔡之上，而书爵矣，圣人书，此岂与之乎？所以着夷狄之强，伤中国之衰，莫能抗也，故深讳此盟，一以外夷狄，二以恶诸侯之失道，三以谨盟，防之始也。
梁亡
十八年，梁伯益其国，而不能实也，命曰新里，秦取之，至是春遂城而居之，初，梁伯好土功，亟城而弗处，民罢而弗堪，则曰：某宼将至，乃沟公宫，曰：秦将袭我，民惧而溃，秦遂取梁 ，左氏曰：梁亡，不书其主，自取之也。公羊氏曰：此未有伐者其言梁，亡何，自亡也？其自亡奈何？鱼烂而亡也，谷梁氏曰：于酒，淫于色，心昏耳目塞，上无正长之治，大臣背叛，民为寇盗，梁亡，自亡也，陆氏微防曰：梁伯亟用其民，自取灭亡，其罪当矣！秦人肆其强暴，取人之国，没而不书，其义安在？曰：乘人之危，其恶易见也，灭人之国，其罪易知也，自取灭亡，其意微矣，春秋之作，圣人所以明微也。胡安定，先生曰：大抵邦国用贤则存，失贤则亡，贤既不用，上下放恣，百度頽圮，何止于土？工刑法，淫威而已哉！故梁之自亡，失贤而亡也，胡氏曰：天行健，君子以自强不息，古之诸侯朝修其禁令，昼攷其国职，夕省其典刑，夜儆百工，无使慆淫而后即安。故克勤于邦荒，度土工者，禹也，栗栗危惧，检身若不及者，汤也，自朝至于日中昃，不遑暇食，用咸和万民者，文王也，凡有国家者，土地虽广，人民虽众，兵甲虽多，城郭虽固，而不能自强于政治，则日危月削，如火销膏，以至灭亡，而莫觉也，而况好土工轻，民力湎于酒，淫于色，心昬而出恶政者乎？其亡可立而待也。
二十年春新作南门
髙邮孙氏曰：春秋之法，言新则有旧也，言作则有加也。因其旧而制度有加焉，所谓新作也，胡氏曰：书新作南门，讥用民力于所不当为也，鲁人为长府，闵子骞曰：仍旧贯，如之何？何必改作，孔子曰：夫人不言，言必有中，春秋，凡用民力，得其时制者，犹书于防，以见劳民为重事，而况轻用于所不当为者乎？然僖公尝修泮宫，复閟宫矣，奚斯董其役，史克颂其事，而经不书者，宫庙以事其祖考，学校以教国之子弟二者，为国之先务，虽用民力，不可废也，其垂戒之意，湥矣髙氏曰诸侯宫城之门，皆有定制，辄更旧制，而増大之罪不止于劳民而已。
夏郜子来朝
五月乙巳西宫灾
公羊氏曰西宫者，小寝也，有西宫，则有东宫矣，谷梁氏曰：以是为闵宫也，胡安定，先生曰：若是闵宫则明，书新宫，不得谓之西宫也，此西宫，盖公之别宫也，家氏曰：小寝，人君燕私之地，灾见于是警戒湥矣，人君之过，不在朝路，临莅之时，而常在于深宫，燕处之际，天之示谴，岂徒然哉！
郑人入滑
滑人叛郑而服于衞夏郑公子士，泄堵寇帅师入滑，家氏曰：自齐桓公没诸侯，动兵相侵，弱小渐被其。
毒宋襄，茍欲踵霸，当禀王命防诸侯，伸要束而惩之，如郑人入滑，皆当纠也，舍是不为而执滕围曹，强人从，已乌能有成。
秋齐人狄人盟于邢
齐狄盟于邢谋衞难也，于是衞方病邢 ，家氏曰：甚哉？齐昭之愚无知也，桓公征楚而服之，己乃与之盟于国，桓公攘狄而却之，己乃与之盟于邢，反常逆理，抑至于是，传曰：厥父菑厥子，乃不肯播，厥父基，厥子乃弗肯堂，其齐昭之谓乎！春秋俱书曰：人亦所以外齐也，亷耻道防而以狄病卫，齐不竞矣。
冬楚人伐随
随以汉东诸侯叛楚，冬，楚鬬谷于莵帅师伐随，取成而还， 襄陵许氏曰：楚既服随，则将争衡上国矣，而宋欲盟之，其能绌乎？师氏曰：楚在齐桓之世，虽未至于窜伏，然亦未至于太甚，今齐桓既死，乃敢与诸侯盟于齐，以萌图霸之心，又肆征伐，以示可畏之威，诸侯无能为者，明年，遂有鹿上之盟，及秋，又有盂之防，于是执宋公以伐宋，先书齐之盟，继书随之，伐所以明楚之几微，已动于此，而宋不悟也。
二十有一年春狄侵衞
张氏曰：因邢之盟也，孝公不能嗣父之业，楚狄皆因之，以为中国患，此齐邢之盟，所以两书而邢衞并受其祸也。许氏曰：中国无霸，则诸侯力政，四方衡决民被其灾，此书伐衞伐邢入滑，伐随侵衞着无霸之患也，家氏曰：为中国患者，狄与楚也，楚强大未易治，狄悍而防自桓公之没，再侵衞彼谓衞人失霸国之援而可欺也，宋襄与其盟，楚而求诸侯，盍若伐狄？以寜诸夏，能治狄而霸政举矣，顾乃舍其力之所可及，义之所当为，而为其所不可为狂躁，害之也。
宋人齐人楚人盟于鹿上
二十年，宋襄公欲合诸侯，臧文仲闻之曰：以欲从人，则可以人从欲，鲜济，至是，宋人为鹿上之盟，以求诸侯于楚，楚人许之，公子目夷曰：小国争盟，祸也，宋其亡乎！幸而后败， 师氏曰：齐侯图伯，惟以尊中国为辞，故能假仁义以为盟主，凡与诸侯防盟，或主王人，或主王世子，或主宰周公，不然，则中国五等之诸侯而止耳，今宋欲图霸，乃与楚人为鹿上之盟，以求诸侯？不知何以令诸侯而成霸业乎！小东莱吕氏曰：宋襄欲霸，乃求楚所防之，诸侯盖楚子有意执之，故许之也。齐，晋，所以霸皆先弱楚，楚与中国，其势不两立，桓公有葵丘之防，晋文有城濮之战，所以攘僣乱，安中国而成霸业也，宋襄欲霸，反求诸侯于楚，是与乱同事也。安能与齐，晋并霸乎？宜其见辱于楚也，张氏曰：霸中国者，宋之欲也，乱中国者，楚之欲也，欲霸中国而求之于淫，名乱常之楚，与之同盟，此春秋所以列序，而人之以着襄公之自取败辱也，陈氏曰：齐桓卒，宋襄欲继之而霸，而求诸侯于楚，楚于是争长于宋，则是盟也，莫适为主，人自为盟而已矣。
夏大旱
公欲焚巫尫，臧文仲曰：非旱僃也，修城郭，贬食省用，务穑劝分，此其务也，巫尫何为？天欲杀之，则如勿生，若能为旱，焚之滋甚，公从之，是嵗也饥而不害 髙邮孙氏曰：春秋之记灾异，有曰：不雨者旱，不为灾隂阳不和之异也。有曰大雩者，旱未为灾，非时而雩也，有曰大旱者，旱而为灾，非常也，旱而为灾，则不雨矣。不雨，浅于旱也，旱则雩矣，言雩，未见其灾也，春秋书大旱者二，非常为灾之辞也，师氏曰：不月，以见其经，时焉髙氏曰以二百四十二年而两大旱，何其少也？曰：所谓大旱者，非特吾国也，举天下言之也。
秋，宋公，楚子，陈侯、蔡侯、郑伯，许男、曹伯防于盂，执宋公以伐宋。
诸侯防宋公于盂。子鱼曰：祸其在此乎？君欲已甚，其何以堪之？于是楚执宋公以伐宋 ，陈氏曰：宋，楚初争长也，是故楚称子而序陈，蔡，郑、许，曹之上，不知诸侯之从，楚与从宋与不予，宋以霸也，公羊氏曰：易为不言，楚子执之，不与楚子之执，诸侯也髙氏曰执宋公者，楚也，而系于在防诸侯，执之之辞，何也？所以深罪在防之，诸侯也，南面之君，兵非不多，而力非不足也，而听楚人执辱中国主盟之君，而莫之敢违，其不勇于为义亦甚矣！虽宋德不足，懐虑不及逺力求诸侯，以及于难，而诸侯甘心事，楚人以致楚人侵凌中国，此罪不可贷，故以诸侯共执为文，不使楚人专执中国诸侯也，张氏曰：按公羊传曰：宋公与楚子期以乘车之防，公子目夷谏曰：楚夷国也，强而无义，请以兵车往防，宋公曰：不可，吾与之约，为乘车之防，自我为之，自我堕之，不可，楚人果伏兵车，执宋公以伐宋，夫孔子相定公，防齐侯乃甥舅之国，犹以为文，事不可无武，僃请司马以行，楚南蛮也，而可信其诈伪之约，徒手出防之，是轻以其身溷于虎狼之羣也，不免宜矣。胡氏曰：春秋为贤者讳，宋公见执，不少隐之，何也？夫盟主者，所以合天下之诸侯攘僣乱，尊王室者也，宋公欲继齐桓之烈，而与楚盟，防岂攘僣乱，尊王室之义乎？故人宋公于鹿上之盟，而盂之防直书而不隠所以深贬之也，家氏曰：春秋正名之书也，楚自熊通以来，妄自尊大，遂僭王者之隆名，春秋每以号举不使之得与中国诸侯齿，今楚益强盛，合诸侯诈以执宋公，中国一大变也，春秋以楚子书，夫岂进而爵之乎？蕃服，虽大曰子，彼革号僭王，以兵猾夏，春秋序以子爵，所以正其始封之名，辨中外之分，孰云其渐？进楚人乎？自是而后，楚始书子，正名也，或曰：如子所言，始何以书？荆人今何以书？楚子乎？曰：始其来聘，僭号于国中耳，春秋姑以号举，今防于齐，盟于鹿上，诸侯畏其强大，有以事王者，而事之春秋，于是正其始封之名，书之曰：子示天王之尊，乃天下共主，非僣窃所得干也，自是而后，楚之慿陵无不书，子何爵之有哉？髙邮孙氏曰：春秋因防而执诸侯，惟二处盂之防，楚人执宋公而不言，楚人溴梁之防，晋侯执莒子，邾子而斥言晋人，二事畧同而书之，异辞者，圣人之意也，盂之防中国之诸侯，随盟主而防楚子，楚子执宋公以伐宋，又代楚子而伐之，罪不责于楚子，诸侯实同之也。溴梁之防，晋侯以大义，帅诸侯而防焉，执莒，邾之君者，晋侯也，以信防而以诈执之可责者，晋侯也，盖春秋之轻重与夺，惟义所在尔。
冬公伐邾
髙氏曰是举也，不为无义，至明年，伐邾，取须句，则鲁之情可见矣。不书邾灭，须句者罪，公听妇人之言，而兴兵以伐婚姻之国，因以为已利也。
楚人使宜申来献防
谷梁氏曰：防军得也，其不曰宋防，何也？不与楚捷于宋也髙氏曰中国于外域，则有防诸侯于天子，则有献防，今所献者宋防也所使宜申者，楚子也，楚子所以来献防者致公也，圣人不予外域，反防乎中国，故书楚人来献，而不云宋防也，楚与诸侯同伐宋，而鲁不与焉，及得宋防特使宜申来，夸示以威鲁，盖欲致鲁侯来听盟也髙邮孙氏曰：春秋书献防者二，齐称戎防，防山戎也，山戎，则可防矣。而献有罪焉，不得没戎防，而不言也？宋襄求霸而不果，至于见执而伐之，宋中国也，而荆蛮防之，荆蛮安得防吾中国乎？不曰宋防不以中国而防于荆蛮也，中国无见防于荆蛮之理也，无其理，则不言焉，所以防中国而法后世也，陈氏曰：盂防不称子，无以见楚，宋之争长，献防于鲁不？人之则是，遂予楚也，胡氏曰：诸侯从楚，伐宋，而鲁独不与，故楚来献防以胁鲁为鲁计者，拒其使而不受可也，请于天王而讨之可也，宋公先代之后，作宾王家，方修盟防，而伏兵车执之，于坛坫之上，又以军获遗献诸侯，其横逆甚矣，拒其使而不受，声其罪而致讨，何患无辞！家氏曰：当是时，举中国之大，无有能辨斯事者，晋文不兴，楚之祸，中国亦何所不至乎！
十有二月癸丑公防诸侯盟于薄释宋公
防于薄以释之，子鱼曰：祸犹未也，未足以惩君 ，公羊氏曰：执未有言释者，此其言释之何？公与议尔也，谷梁氏曰：不言楚，不与楚专释也髙氏曰公本不附楚，因宜申来献，宋防之，故不敢不与楚防而书防诸侯者，以诸侯皆在是，故前目后凡，且见公之续至也，执宋公释宋公，皆楚子耳，前之执宋公既以诸侯共执为文，此又上诸侯共释为文者，圣人抑制僣窃，不使楚子得以专执，释中国之诸侯，惩荆舒之意也。蘓氏曰：凡诸侯见执，而不失国者，于归名之，书曰某侯某归于某，此其不名而言释，何也？以为执之释之，皆在诸侯也，若是而尚可求诸侯乎？师氏曰：盂之防宋为主，而楚次之，诸侯皆居其中，今执宋公伐宋之后，乃有薄之盟也，是此盟也，楚为主矣，不序以恶之，且着防盟之滥，不复有上下，尊卑焉，春秋扶持中国而攘却僭窃之意，不亦严乎？胡氏曰：防未有言其所为独防于稷，书成宋乱者，为受郜鼎立，华督也防于澶渊言，宋灾故者，为葬蔡侯，不讨般也，盟不书所为，而盟于薄言，释宋公者，宋方主防，楚人执而伐之，以其俘获来遗是萋，苴追琢之嘉宾，防殄于僣窃，乱贼之手，此正天下大变，春秋之所谨也，鲁既不能申大义以抑其强暴，使宋公见释，出自天王，与中国而顾与歃血要言，求楚子以释之，是操纵大权，自楚人出其事，已傎甚矣，故书防盟书，释皆不言，楚子，谢氏曰：襄公为宗庙社稷，人民主始也，诸侯防于盂，若罪人执之，于防终也，诸侯盟于薄，若罪人，释之于盟，其危辱至此者，皆以不量力不度德，取之而已，有国家，其动可不戒耶！
二十有二年春公伐邾取须句
任，宿，须句颛臾，风姓也，实司大皡与有济之祀，以服事诸夏，二十一年，邾人灭须句，须句子来奔，因成风也，成风为之言于公曰：崇明祀，保小寡，周礼也，蛮夷猾夏，周祸也，若封须句，是崇皡济而修祀，纾祸也。至是，伐邾，取须句，反其君焉， 胡安定，先生曰：僖公伐邾，非伐其罪，但利其土地而已，陈氏曰：春秋严义利之辨，苟以为利，一以取书之，是故虽邾人灭须句，须句子来奔，伐邾，取须句，反其君焉，书取须句。
夏宋公衞侯许男滕子伐郑
三月，郑伯如楚，夏，宋公伐郑，子鱼曰：所谓祸在此矣，髙氏曰：齐桓既没，楚又强大，郑伯比楚，以图自安。
宋襄虽被执，见释而图霸之心未已，郑伯度，宋之不霸，首背中国，而改事楚，故宋率衞许滕四国共伐之，春秋皆与其爵，以明讨得其正也 ，愚谓宋襄有志无才，卒于自败，其伐郑也，亦异于齐桓矣，惜哉！
秋八月丁未及邾人战于升陉
邾人以须句，故出师，公卑邾，不设僃而御之，臧文仲曰：国无小，不可易也。无僃虽众，不可恃也，诗曰：战战兢兢，如临深渊，如履薄冰，又曰：敬之敬之，天惟显思，先王之明德，犹无不难也。无不惧也；况我小国乎？君其无谓，邾小蠭虿有毒，而况国乎？弗听，八月丁未，公及邾师战于升陉，我师败绩，邾人获公胄，县诸鱼门，谢氏曰：不书，公与败讳之也，升陉之战，由须句所。
致曲皆在我，故以内为战主，而恶之也，胡氏曰：鲁既败绩，邾亦几亡。轻用师徒，害及两国，亦异于诛暴，禁乱之兵矣。张氏曰：存心茍公，临事必惧，观此，则知春取须句，非有存亡继絶之公心审矣，薛氏曰：以鲁而为邾败，大不足恃，兵不可穷也，如此。
冬，十有一月己巳朔，宋公及楚人战于，宋师败绩，楚人伐宋以救郑，宋公将战，大司马固谏曰：天之弃商乆矣君将兴之，弗可赦也已，弗听，冬十一月己巳朔，宋公及楚人战于，宋人既成列，楚人未既济，司马曰：彼众我寡，及其未既济也，请击之，公曰：不可，既济而未成列，又以告公曰：未可，既陈而后击之，宋师败绩，公伤股，门官殱焉，国人皆咎公，公曰：君子不重伤，不禽二毛，古之为军也，不以阻隘也，寡人虽亡国之余，不鼓不成列，子鱼曰：君未知战，勍敌之人，隘而不列，天赞我也，阻而鼓之，不亦可乎？犹有惧焉，且今之勍者，皆吾敌也。虽及胡耉，获则取之，何有于二毛，明耻教战，求杀敌也，伤未及死，如何勿重？若爱重伤，则如勿伤；爱其二毛，则如服焉，三军以利用也，金鼓以声气也，利而用之，阻隘可也，声盛致志，鼓儳可也，师氏曰：前乎宋公，齐桓尝图霸矣，与诸侯防盟养。
威近三十年而后伐楚，后乎宋公，晋文尝图霸矣，与贤臣谋议，作三徳以示民，然后伐楚，此无他，定而后发，发期必中，自度不辱于楚人，而后可动，故齐桓，晋文既服楚，而霸业遂定，今宋公欲图霸，未见如何养威？如何作德？既尝失计，而与楚防盟，又无僃而为楚所执，如是而欲图霸，不亦难乎？复不自悟，懐忿不平，及楚人而与之战，则是忿兵也，徒知楚自防，盂叛信以来，我曲彼直，独不念动非其念，谁与为援？姑恃理直而可以必成功耶？自谓可成功而卒，为楚所败，故书曰：宋师败绩，谢氏曰：不书，楚人侵伐者，楚来救郑，而襄公与之战也，战由宋起，故以宋人主战而罪之，选贤才缉政治，亲内睦，外以振国纲，服楚之道也，襄公乃于危难之中，逞复讐之怨率破伤之众，以当强楚之锋，袭古人陈迹以待，楚之变诈，是以众败身伤，终以取亡，前书伐郑，后书战败，罪其不知反也，陨石于宋，六鹢退飞，过宋，异之大者也，襄公不知恐惧修省，且又轻举妄动，以遂私欲而祸不旋踵及身，然则上天变异，其可不畏耶？胡氏曰：宋襄公不扼人于险，不鼓不成列，公羊以谓至仁大义，虽文王之战，不能过也。而春秋不与，何哉？物有本末，事有终始，顺事恕施者，王政之本也，襄公伐齐之防，奉少夺长，使齐人有杀无亏之恶，有败绩之伤，此晋献公之所以乱其国者，罪一也；桓公存三亡国以属诸侯，义士犹曰薄德而一防，虐二国之君，罪二也；曹人不服，盍姑省，德无阙然后动，而兴师围之，罪三也；凡此三者不仁，非义襄公，敢行而爱重，伤与二毛，则亦何异盗跖之以分均出，后为仁义，陈仲子以避兄离母，居于陵为亷乎夫计末遗本，饬小名，妨大德者，春秋之所恶也，故辞繁不杀，而宋公书，及以湥贬之也髙邮孙氏曰：孔子曰：我战则胜，非谓能战而胜也，胜之道素修而无敌于天下也，岂若宋襄之道不修，而茍拘小信乎？公羊殆未知文王之战尔，胡安定，先生曰：襄公无桓公之资，欲绍桓公之烈，以宗诸侯，以致强楚，故盂之防被执受伐，今复与楚争，郑众败身伤，防师水，七月而死，为中国羞，惜哉！盖有善志无，其才取辱，强楚而羞及中国也。
二十有三年春齐侯伐宋围缗
以讨其不与盟于齐也， 胡安定，先生曰：宋伐齐，使杀无亏，而立孝公，今齐侯反伐之，是宋自召其伐之之祸，然齐伐人之国，又围其邑，其恶甚矣！故圣人僃志之，胡氏曰：齐霸国之余业也，宋襄公既败于荆，楚之益张矣，齐侯既无尊中国攘夷狄，恤患灾，畏简书之意，又乘其弱而伐之，此尤义之所不得为者也，故书伐国，而言围邑，以着其罪，然则桓公伐郑，围新城，何以不为贬乎？郑与楚合，慿陵中国，桓公伐之，攘夷狄也，宋与楚战，兵败身伤，齐侯伐之，残中夏也，其事异矣，美恶不嫌同，辞家氏曰：齐昭非宋襄之力，则齐之一亡，公子耳，宋襄不忘齐桓，临终之托为昭尽力，昭所以有国，甗一战之功也，今乘其败而伐之，盖以是谄于夷楚，求为自全之计，以怨报德，刑戮之民，或曰，何以犹爵？曰：春秋有书，爵以褒者，有目其人之身而书某公某侯以着其罪者，若齐昭之书，侯谓其身受宋公之大德，而忍于为不义，故目其人而诛之。
夏五月庚寅宋公兹父卒
伤于故也。 ，谢氏曰：智小而谋大，力少而任重，未有不终于败者也，襄公以庸暗，之才贪逺大之业方，其盟于鹿上，志欲合诸侯朝齐楚，岂知后之势败身亡，为天下笑哉！故君子动必度德，进必量力 ，愚按：宋襄公自齐桓之末年，即有图霸之心，虽桓公，君臣亦望之，以继霸之事，故属之。以其子卒之师败身伤，几至亡国，霸业无成，抑鬰以死者，由其徒慕仁义之名，而不识仁义之实，以至于是也。夫齐桓公知仁义之为美，假之而未能有者，犹取仁义之功，宋襄公闻仁义之为美，慕之而不能识者，反为仁义之贼，于是防行妄作以残暴为义，以姑息为仁，非特不能至乎仁义而遂陷于不仁不义矣，故其始也，齐桓方卒而伐其防，滕人来防而执其君，曹人不服而围其国是，盖以残暴为义也，其终也不以兵车杂乘，车不鼔不成列，不重伤，不禽二毛，则以姑息为仁矣，所为颠倒，缪乱若此，得保首领以没幸矣，尚何望其能霸乎？是以大学之道，其始也必先之以格物，致知，则无宋襄之失其后也，必本之以诚意，正心，则无齐桓之，斯其所以为圣贤之学，帝王之道也与！
秋楚人伐陈
楚成得臣帅师伐陈，讨其贰于宋也，遂取焦夷，城顿而还，子文以为之功，使为令尹，叔伯曰：子若国何？对曰：吾以靖国也，夫有大功而无贵仕，其人能靖者与有几？ 家氏曰陈穆公，请修好于齐，以无忘桓公之徳而齐之防，楚人亦得列于其间，名为修齐桓旧好，其实自结于强楚，今楚人乃以其贰于宋而伐之，何耶？盖楚人僣乱，诸夏实耻，从之，而迫于凶威，有不容自己者，陈也，介于二者之间，犹欲自附于宋，不忍遽从僣乱，是以楚疑而伐之，若蔡若郑则甘于从楚而不悔，无复羞恶之心矣。
冬十有一月杞子卒
春秋阙疑卷十六
<经部,春秋类,春秋阙疑>
钦定四库全书
春秋阙疑卷十七     元 郑玉 撰
二十有四年春王正月
夏狄伐郑
郑之入滑也，滑人听命，师还，又即衞郑公子士，泄堵俞弥帅师伐滑，王使伯服，游孙伯如郑请滑，郑伯怨惠王之入而不与厉公爵也，又怨襄王之与衞滑也故不听王命而执二子，王怒，将以狄伐郑，富辰谏曰：不可，臣闻之，太上以德抚民，其次亲亲以相及也。昔周公吊二叔之不咸，故封建亲戚，以蕃屏周管，蔡郕霍鲁衞毛聃郜雍，曹、滕、毕、原、鄷，郇，文之昭也，邘晋应韩，武之穆也。凡蒋，邢、茅、胙，祭，周公之也，召穆公思周德之不类，故纠合宗族于成周，而作诗曰：棠棣之华，鄂不韡韡，凡今之人，莫如兄弟，其四章曰：兄弟阋于墙，外御其侮，如是，则兄弟虽有小忿，不废懿亲，今天子不忍小忿，以弃郑亲，其若之何？庸勲亲亲昵近，尊贤徳之大者也，即聋从昧，与顽用嚚，奸之大者也，弃德崇奸，祸之大者也，郑有平惠之勲，又有厉，宣之亲，弃嬖宠而用三良，于诸姬为近四徳具矣，耳不听五声之和为聋，目不别五色之章为昧，心不则德义之经，为顽口不道，忠信之言为嚚，狄皆则之，四奸具矣，周之有懿德也，犹曰莫如兄弟，故封建之其懐柔天下也，犹惧有外侮，扞御侮者，莫如亲亲，故以亲屛周，召穆公亦云：今周德既衰，于是乎又渝，周；召，以从诸奸，无乃不可乎？民未忘祸，王又兴之，其若文武何？王弗听？使頽叔桃子出狄师，夏，狄伐郑，取栎， 家氏曰：如传所言，郑实叛也，不听王命，而复执其使，非叛而何？王怒而讨之，亦理所当然，而春秋但书狄伐郑，不书，郑之叛，狄之所以伐何哉？曰：郑当伐也，王命方伯，连帅董师以问郑人之罪，齐鲁宋衞岂无为王敌忾者，今乃命狄人出其师，以伐同姓之国，失所以表正中国之道矣，故春秋书狄伐郑，继书天王出居于郑，以见祸本乱源，实在于此，许氏曰：郑执王使，是无王也，王啓狄师，是无中国也。天下何恃不乱，近世如唐人资回纥之力以定中国，盖不讲于春秋，戒襄王之所以出也。
秋七月
冬天王出居于郑
王徳狄人将以其女为后，富辰谏曰：不可，臣闻之，曰：报者倦矣，施者未厌，狄固贪惏，王又启之，女德无极，妇怨无终，狄必为患，王又弗听，初，甘昭公有宠于惠后，将立之，未及而卒，昭公奔齐，王复之，又通于隗氏，王替隗氏颓叔，桃子曰：我实使狄，狄其怨我，遂奉太叔以狄师攻王，王御士将御之，王曰：先后其谓我何？寜使诸侯图之，王遂出，及坎欿，国人纳之，秋颓叔，桃子奉大叔，以狄师伐周，大败周师，获周公忌父原伯，毛伯，富辰，王出适郑，处于汜，大叔以隗氏居于温，冬，王使来告难，曰：不谷不德，得罪于母弟之宠子带，鄙在郑地汜，敢告叔父，臧文仲对曰：天子蒙尘于外，敢不奔问官守，王使简师父告于晋，使左鄢父告于秦，郑伯与孔将鉏，石甲父，侯宣多省视官具于汜而后听其私政，二十五年，秦伯师于河上，将纳王，狐偃言于晋侯曰：求诸侯莫如勤王，诸侯信之，且大义也，继文之业，而信宣于诸侯，今为可矣，使卜之，曰：吉，遇黄帝战于阪泉之兆，公曰：吾不堪也，对曰：周礼未改，今之王，古之帝也，公曰：筮之，筮之，遇大有曰：吉，遇公用享于天子之卦也，战克而王飨，吉孰大焉？晋侯辞秦师而下，三月甲辰，次于阳樊，右师围温，左师逆王，四月丁巳，王入王城，取大叔于温，杀之于隰城，戊午，晋侯朝王，王飨醴，命之宥，请隧，弗许，曰：王章也，未有代德而有二王，亦叔父之所恶也，与之阳樊，温原欑茅之田 髙氏曰此着天王，启狄师以召祸，失其所居，且罪诸侯之不赴其难也，夫周公位冡宰，而羣弟流言挟武庚以叛，周公不以为吾弟，而不讨也，今王子带以狄兵犯王，其罪大矣，襄王乃以先后之故，不忍讨而往避之，非所出而出，非所居而居，其衰弱甚矣，且郑者楚与国也，始既使狄伐郑，今又避狄居郑，此又见其轻举妄动，春秋不敢斥言奔，而特书出，以为万世戒，谷梁氏曰：天子无出，出失天下也，居者，居其所也，虽失天下，莫敢有也髙邮孙氏曰天王而出居于外，则是天王自絶于位也自絶其位，则天下非其所有，不能有天下矣，犹曰出居于郑，天王虽不有天下，而郑不可，无天王也，春秋之义，自取之者，以自取为文，君虽不君，臣不可以不臣天王，出居于郑，是也。朴乡，吕氏曰：襄王所以待子带者，则失其道矣，舜之于象也，封之有庳，天子使吏治其政，而象不得以有为于其国，富贵之尔，亲爱之尔，此待之之道也，观仲孙湫之言曰：王怒未怠，不十年，王弗召也，则既非不宿怨，不藏怒之心，及既复之，必当处之有道，而又使之得以通隗氏，起狄师，则又非不得以有为于其国之义处之者，既失其道矣，郑伯不王，而以狄伐郑，富辰谏，不听，又德狄以其女为后，谏又不听，子带以狄师攻王，王御士将御，又弗听，于是适郑，由是言之，是亦王之自出而已矣，书曰：天王居于郑，言非叔带所能出之也。
晋侯夷吾卒
二十三年九月，晋惠公卒，懐公命无从亡人，期期而不至，无赦，狐突之子毛及偃从重耳在秦，弗召，执狐突使召之，对曰：父教子贰，何以事君？乃杀之。初，晋公子重耳之及于难也，晋人伐诸蒲城，遂奔狄，狄人伐廧咎如，获其二女，叔隗，季隗纳诸公子，公子取季隗生伯儵，叔刘，以叔隗妻赵衰，生盾处狄十二年而行过衞衞文公不礼焉，及齐，齐桓公妻之，有马二十乘，公子安之，从者以为不可，乃行，及曹，曹共公闻其骈胁，欲观其裸浴，薄而观之，僖负羁之妻曰：吾观晋公子之从者，皆足以相国子盍蚤自贰焉，乃馈盘飱寘璧焉，公子受飧，返璧及宋，宋襄公赠之以马二十乘，及郑，郑文公亦不礼焉。及楚，楚子享之，子玉请杀之，楚子曰：晋公子广而俭，文而有礼，其从者肃而寛忠而能力，吾闻姬姓，唐叔之后，其后衰者也，其将由晋公子乎？天将兴之，谁能废之？乃送诸秦，秦伯纳女五人，懐嬴与焉，至是，秦伯纳之济河，围令狐入桑泉，取臼衰，二月甲午，晋师军于庐栁，秦伯使公子絷如晋师，师退，军于郇，辛丑，狐偃及秦，晋之大夫盟于郇，壬寅，公子入于晋师，丙午，入于曲沃，丁未，朝于武宫，戊申，使杀懐公于髙梁吕郤畏偪，将焚公宫而弑晋侯，寺人披请见，以难告，三月，晋侯潜防秦伯于王城，己丑，宫中火瑕甥，郤芮不获公，乃如河上，秦伯诱而杀之，晋侯逆夫人嬴氏以归，秦伯送衞于晋三千人，实纪纲之仆，狄人归，季隗于晋而请其二子 ，朴乡，吕氏曰：传称去年九月，晋惠公卒，懐公子圉立，今年春，秦伯纳重耳，杀懐公于髙梁而经于今年冬始书，晋侯夷吾卒，何也？春秋之所据者，鲁史也，左氏之所据者，他书也，其年月固有不同，若果有懐公立而后秦，纳文公之事，史所不书，圣人亦不得而书之矣。
二十有五年春王正月丙午衞侯燬灭邢
衞人将伐邢，礼至曰：不得其守，国不可得也。我请昆弟仕焉，乃往得仕，至是衞人伐邢二礼，从国子巡城，掖以赴外杀之，正月丙午衞侯燬灭邢，礼至为铭，曰：余掖杀国子莫余敢止， 朴乡，吕氏曰：衞侯燬何以名？曰：黎氏言之矣，黎曰：燬书名者，盖燬卒于下，因下文书名，故此误尔。如桓十二年，连书丙戌者二，皆冗文尔，説者见燬灭邢书名，遂以为灭同姓，故贬求之于经，虞灭虢，晋灭虞，楚灭夔，皆同姓也，三国之君皆不名而衞侯何独名耶？且书灭邢则衞侯之恶已着，安用更书名耶？朱子曰：诸侯灭国，未尝书名衞侯燬灭邢説者以为灭，同姓之故，今经文只隔，夏四月癸酉一句，便书衞侯燬卒恐是传写之误。
夏四月癸酉衞侯燬卒
宋荡伯姬来逆妇
髙氏曰此伯姬乃鲁女而嫁于宋荡氏者，今自为其子来逆妇，是夫不亲迎，而姑来逆也，鲁不能以礼正之，是弃其亲戚也，刘氏意林曰：伯姬之嫁也，固不见经，今其来也，且何为见经？吾以此观之，内女，虽亲体不敌，则不书于策，不书于策，所以尊君也；今君失其礼，以爱易典，主大夫之昏，是卑朝廷而慢宗庙，非安上治民之节也。
宋杀其大夫
许氏曰凡不称名姓义在杀大夫也
秋楚人围陈纳顿子于顿
秦，晋伐鄀，楚鬬克屈，御寇以申，息之师戍商密，秦人伪与子仪子边盟者，商密人惧曰：秦取析矣，戍人反矣，乃降秦师，秦师囚，申公子仪，息公子边以归，楚令尹子玉追秦师，弗及，遂围陈，纳顿子于顿 髙邮孙氏曰：春秋书法继事，书遂楚人围陈，纳顿子于顿而不言，遂者围陈所以纳顿子也，常山刘氏曰：王政不纲，天下大乱，国君世子，大夫归复废立，不由天子之命，唯诸侯之强，有力者专之，非所谓天吏而擅命兴师，槩有罪焉，然其间善恶浅深，则各存乎其文矣，顿子迫于陈而出奔，故楚人围陈以纳之，楚人之近义可见也。胡氏曰：纳之者不与纳也，诸侯失国诸侯纳之正也，何以不与乎？夫陈先代之后，不能以礼安靖邻国保防寡，小中国诸侯又不能修，方伯连帅之职，而使楚人纳之，是楚人仗义正诸夏也，故书曰：楚人围陈，纳顿子于顿，其责中国深矣，此亦正本自治之意也。陈氏曰：齐桓公卒，楚始与诸夏盟于齐，盟于鹿上，执宋公纳顿子侈，然欲废置诸侯矣。
葬衞文公
冬十有二月癸亥公防衞子莒庆盟于洮
衞人平莒于我，盟于洮修衞文公之好且及莒，平也髙氏曰平莒怨也，孰平之？自元年郦之役，鲁不与。
莒通，至是衞侯新立，欲结援焉，莒人请之，故为此盟，以平之髙邮孙氏曰：春秋之义，不以我公敌大夫，以我公而防外大夫则皆降，而称人人防者逺尊则不嫌其敌也。莒庆小国之大夫，而得与公盟者衞子在不嫌也衞侯称子者衞文公卒未逾年也。
二十有六年春王正月己未，公防莒子衞甯速盟于向，寻洮之盟也 髙氏曰莒请衞以平于我，遣大夫以尝之，庆盟而诚，故请为此盟，谢氏曰：三国两月再盟，诗所谓屡盟是也。
齐人侵我西鄙公追齐师至酅弗及
齐师侵我西鄙，讨是二盟也， 谷梁氏曰：弗及者，弗与也，可以及而不敢及也，刘氏意林曰：向曰：齐人今曰：齐师因是而知所谓弗及，非弗能及也，弗敢及也，弗敢及者，畏也，故诸侯之耻，莫甚乎以一国畏矣，寇至不能御，去又不敢，及是，举百姓而弃之者也，岂为民父母之道哉！赵氏曰：寇至，不知追而不及言，内之无戒警，胡氏曰：书人书侵书，师罪齐也，书追书至酅弗及，罪鲁也，潜师入境，曰侵，少则称人众则称师，前书齐人是见其弱以诱鲁也，后书齐师，是伏其众，以邀鲁也，其为谖明矣，凡书追者在境内，则讥其不预，追戎于济西，是也。在境外，则讥其深入，追齐师，至酅是也，酅者，齐地至者言逺也弗者迁辞也，有畏而弗敢及之也。齐鲁皆私愤之兵而非正也。故交讥之。
夏齐人伐我北鄙
家氏曰：春而侵我西鄙，公追之而不敢及，盖为齐人所侮，故又兴北鄙之，师鲁之君臣专事畏缩，国之不竞，良有以也。
衞人伐齐
洮之盟故也。公使展喜犒师，使受命于展禽，齐侯未入境，展喜从之，曰：寡君闻君亲举玉趾，将辱于敝邑，使下臣犒执事，齐侯曰：鲁人恐乎？对曰：小人恐矣，君子则否？齐侯曰：室如悬罄，野无青草，何恃而不恐？对曰：恃先王之命，昔周公太公股肱周室，夹辅成王，成王劳之，而赐之盟，曰：世世子孙无相害也。载在盟府，太师职之，桓公是以纠合诸侯而谋其不协，弥缝其阙，而匡救其灾，昭旧职也，及君即位，诸侯之望曰：其率桓之功，我敝邑用不敢保聚，曰：岂其嗣世九年而弃命废职，其若先君何？君必不然，恃此以不恐，齐侯乃还 髙氏曰衞人伐齐之防，助少陵长，迁怒于邢而灭其国，不义甚矣，公既与其君盟于洮，又与其臣盟于向，是党衞也齐人以是加兵于鲁，至是衞以齐尝与邢狄谋已，故乘其劳困而伐之，亦所以救鲁也。
公子遂如楚乞师
东门襄仲，臧文仲如楚乞师，臧孙见子玉而道之伐齐，宋，以其不臣也， 张氏曰：僖公初年颇有意于治国，务农闵雨，国以殷富，中年以来，渐肆荒怠，初附齐桓，浸失政于大臣，齐桓既没，不及闲暇，修明政刑，民事既荒，国僃不立，齐人再伐，已不能支而逺乞师于楚人，春秋特书如楚，乞师深罪，为国之无谋也，泰山孙氏曰：齐再伐我，故公子遂如楚乞师，夫国之大小师之众寡，皆有王制，不可乞也，书之恶鲁，不能内修戒僃，而外乞师于楚人髙氏曰楚南蛮也，齐中国也，中国而相侵伐，不过以礼义相责亷耻相厉耳，鲁君见侵于齐，不治其礼义之所不至，而使之不来，乃使其臣乞师于夷狄，是不有天子而导楚人以伐中国也，以乱常僣号之，楚人而伐中国，此天下之大变，春秋之所谨也，圣人不敢斥言公，而以公子遂如楚乞师者罪，遂之乞师，乃所以湥罪公也。
秋楚人灭夔以夔子归
夔子不祀，祝融与鬻熊，楚人让之，对曰：我先王熊挚有疾，鬼神弗赦而自窜于夔，吾是以失楚，又何祀焉？楚成得臣鬬，宜申帅师灭夔，以夔子归 ，刘氏意林曰：国灭而虏无不名者，国灭罪也，虏服辱也，而夔何以独不名，夔之所以取灭者，乃非其罪，故假之也。夔曰：我先君熊挚有疾，鬼神弗赦而自窜于夔，吾是以失楚，又何祀焉者？楚祖鬻熊，夔祖熊挚，是不得祀者也，诸侯之祀无过其祖者，夔子可谓若于义矣，而楚反，以是灭之，春秋以谓非其罪也，故黜楚而伸夔，夔虽不幸，而实无负于义，有王者作，兴灭国继絶世则夔庶几矣。
冬楚人伐宋围缗
宋以其善于晋侯也，叛楚即晋，楚令尹子玉司马子西帅师伐宋，围缗 髙氏曰鲁乞师于楚，楚自谓可以得志于中国，欣然为之出师，于是灭夔，过宋境，则又伐宋，而围缗也，楚于是轻用其师矣，鲁一乞师，而二国先受其害如此，夫宋自之败，不复与楚争衡，今楚以其不附，已而又讨之，故书伐书，围以见楚人之恣横。
公以楚师伐齐取谷公至自伐齐
寘桓公子雍于谷，易牙奉之以为鲁援，楚申公叔侯戍之，桓公之子七人，为七大夫，于楚 髙氏曰齐人加兵于鲁，鲁欲报之，当请命于天子防诸侯，以同讨其罪，夫楚豺狼也，安可逺召其师来入华夏，以伐亲隣之国乎？胡氏曰：楚强鲁弱，而能用其师，进退在已，故特书曰：以以者，不以者也。夫背亲即疎，取人之邑为已有，失正甚矣，患之起必自此始。谢氏曰：以楚师伐齐，以僣乱之，众伐甥舅也，以楚师取谷以夺邑之利，示僣乱之众也，使中国宼攘日滋，必始于此矣。无晋文，复兴于后，则中国将胥为楚也。
二十有七年春子来朝
公卑杞，杞不共也 髙氏曰杞子，鲁甥也，自庄二十七年来朝，后不复与我，通自城缘陵之后，亦莫与诸侯防，盖习于淮夷甚矣，家氏曰：二十三年，杞子卒，书曰：杞子夷也，杜氏谓成公始行夷礼，故于其卒贬之，今而来朝，则成之子也，亦书子传又曰：用夷礼，故曰子秋而入之，又曰：责无礼也，用夷礼，而夷之固，春秋垂世之法，杞二王后公也，入春秋称侯，庄二十七年，称伯至此，又贬而称子，百年之间，凡四贬爵，独于一杞见之，此经疑也，姑存以俟攷。
夏六月庚寅齐侯昭卒
秋八月乙未葬齐孝公乙巳公子遂帅师入
责无礼也 髙氏曰责其朝，礼之不共，岂不愈于不朝乎？又岂可以其来朝，而反用师，以报之乎？况鲁乃舅甥之国，而伯姬在焉，鲁人不义甚矣，张氏曰：人方来朝，而帅师入之，以怨报徳，所谓欲加之罪，何患无辞！
冬，楚人，陈侯、蔡侯、郑伯，许男围宋，十有二月甲戌，公防诸侯盟于宋。
楚子将围宋，使子文治兵于暌，终朝而毕，不戮一人，子玉复治兵于蒍，终日而毕，鞭七人，贯三人耳，国老皆贺，子文，子文饮之酒，蔿贾尚幼，后至不贺，子文问之，对曰：不知所贺，子之传政于子玉，曰：以靖国也，靖诸内而败诸外，所获几何？子玉之败，子之举也，举以败国，将何贺焉？子玉刚而无礼，不可以治民，过三百乘，其不能以入矣，茍入而贺，何后之有？楚子及诸侯围宋 谷，梁氏曰：楚人者楚子也，其曰人，何也？人楚子，所以人诸侯，不正其信，楚人而伐中国也髙氏曰夫楚以僣窃恣，豺狼之强，来犯中国，而陈，蔡、郑、许，皆中国之诸侯反防，楚人同伐之，伸楚人之强，屈中国之义，故书楚与四国之君围宋以罪之，若书楚子，则四国之恶不着，故书楚人于四君之上，则四国从，楚人围中国之罪，昭然可见矣。胡氏曰：公与楚结好，故往防盟其地，以宋者，宋方见围，无嫌于与盟，而公之罪，亦着矣，张氏曰：犹曰防诸侯，不曰防楚，使公从楚之罪，必待考而后见圣人之忠厚，春秋之防，婉也，家氏曰：此楚伐也，而中国诸侯与之俱伐楚防也，而中国之诸侯，皆与于防中国之耻也，春秋之法，盟主爵而诸侯人者有矣，未有盟主人而诸侯爵者也，人楚子而爵诸侯，不与楚子，以主中夏之盟也，亦以正诸侯，从楚之罪也，虽然，楚始防诸侯伐国，而晋文之霸业兴矣，盖败之，明年而文公入于晋，楚围陈之，明年而文公以兵勤王，威声气焰，已动于海内，楚之君臣顽防不灵，犹谓霸功可以力致，遂防诸侯围宋，以为宋亡，而海内无复可霸之国，孰知宋围方急，晋救旋至，反以是开文公之霸业乎？呜呼！周室不竞，天开二霸，以整齐中原脱斯民于左袵，齐桓基之于前，晋文继之于后，天实为之，岂人力所能致哉！
二十有八年春晋侯侵曹晋侯伐衞
二十七年，宋公孙固如晋告急，先轸曰：报施救患，取威定霸，于是乎在矣。狐偃曰：楚始得曹而新昬于衞若伐曹衞楚必救之，则齐宋免矣，于是乎搜于被卢，作三军，谋元帅，乃使郤縠将中军，郤溱佐之，使狐偃将上军，让于狐毛而佐之，命赵衰为卿，让于栾枝，先轸使栾枝将下军，先轸佐之，荀林父御戎，魏犫为右，晋侯始入，将用其民，于是乎出定襄王，以懐民生伐原以示之信，大搜以示之礼，作执秩以正其官，民听不惑而后用之，出谷戍，释宋围，一战而霸，文之教也，至是，将伐曹，假道于衞衞人弗许还，自南河济，侵曹伐衞正月戊申，取五鹿，二月，晋郤縠卒，原轸将中军，胥臣佐下军上徳也，晋侯，齐侯盟于敛盂，衞侯请盟晋人弗许衞侯欲与楚，国人不欲，故出其君以説于晋衞侯出居于襄，牛； ，胡氏曰：初，公子重耳之出亡也曹衞皆不礼焉，至是侵曹伐衞再称晋侯，讥复怨也。朴乡，吕氏曰：晋文初见即书，晋侯予霸之辞也，先是，晋文公过曹衞曹衞不礼焉则侵曹伐衞者所以讨无礼也，然观春秋书此，曰：晋侯侵曹曰：晋侯伐衞特出晋爵而不厌，其辞之繁，则知其予霸之辞也，若是修怨之辞，圣人必畧其事矣，家氏曰：侵曹伐衞以救宋也，不言救宋，其事闗系乎中国，甚大，非特救宋而存，宋也 ，愚谓纯乎天理之公，而絶无人欲之私者，王者之道也，假乎天理之公，而杂以人欲之私者，霸者之事也，况晋文又霸之谲而不正者乎？今以传考之方，宋人告急，狐偃言于文公曰：楚始得曹而新昬于衞若伐曹衞楚必救之，齐宋免矣，则是举也，为霸讨明矣，然以衞侯请盟晋人，不许观之，则报怨之心，亦不能无焉，盖因侵曹伐衞以成救宋之功，而曹衞之不礼亦因以报焉，所谓假乎天理之公，而杂以人欲之私者也，虽然，春秋所书，盖以事功言之，而许其为霸尔，非原其事，而贬其修怨也，故予其爵而重书之，所谓其中有大美者也，或曰：齐桓公亦霸也，春秋书人乆之伐楚之后，始进而书爵，今晋一举，即予其爵，何也？齐桓创霸，故其事难成，晋文继霸，故其功易就，春秋因其事功之成就而予之，岂计其难易，先后哉！
公子买戍衞不卒戍刺之
公羊氏曰：内讳杀大夫，谓之刺也。杜氏曰：内杀大夫，皆书刺言用周礼，三刺之法，示不枉滥也，刘氏权衡曰传，谓公惧于晋，杀子丛以説焉，然则鲁妄以罪恶，诬杀买耳，非买之实不戍也，则春秋曷为遂从其诬，辞直以不卒戍，罪买哉！疑买见机，设权不卒戍事，而公贪与楚欢，遂以不卒戍，罪买不复计，其权也 按此经杀公子买毕，楚人乃救衞而传云楚人救衞不克公乃杀子丛与经相背，其言讵可信哉！意林曰：买贵矣，率师以戍诸侯，何以不书耶？然则买自不得书者也，买受命而出，在疆外矣，进退得专之，欲权宜以避晋难，故不卒戍也，可谓识变矣，而鲁反诛之，鲁之胁于强楚，不察忠臣之心甚矣，故春秋悯而进之，以此不然。买之往，何以不书耶？胡安定，先生曰：公叛晋与楚，故使公子买戍衞且晋之兵力非买之所抗也，故不卒戍而归，公闻楚人救衞惧其见讨，故杀买以悦楚，僖公内残骨肉，外悦强楚，其恶可知，胡氏曰：刺未有书其故者，而以不卒戍，刺之则知买为无罪矣，孟子曰：无罪而杀士，则大夫可以去，无罪而戮民，则士可以徙，今乃杀无罪之士，将以茍悦于强国，于是乎不君矣，故特书其故以贬也。
楚人救衞
陈氏曰：楚尝救郑矣，不书，于是始书救为晋人之霸，楚欲救之，而不能也，家氏曰：书救有二，有善其能救者，有不与之以救者，中国诸侯见侵于强暴，盟主救之，春秋之所善也，中国诸侯叛而党外，盟主伐之，其党救之，非春秋所善也，楚自去年帅诸侯围宋，将为必取之计，晋文公起而图之，侵曹伐衞皆所以救宋也，春秋不以救宋书者为文公，此举闗乎中夏存亡，盛衰救宋，不足以尽之耳，晋不书救，而楚之于衞乃以救书，夫岂善楚之能救衞乎 愚按：春秋书救，未有不善之者也，故议者谓救者在外，则罪中国，今楚救衞所谓救者，在外者也，独以为非善之，何也？盖救者善，则伐者恶伐者善，则杀者恶矣，晋伐衞讨其从楚之罪也，所谓伐之善也，楚人救之党，其从楚之人耳，非有救灾，恤患之心也，安得为救之善乎？然则春秋何以书？其救所以见晋之伐其必救，制之得其道，能致城濮之战而成服，楚之功也。岂可与其他书救例观哉？故曰，属辞比事，春秋教也。
三月丙午晋侯入曹执曹伯畀宋人
晋侯围曹，门焉多死，曹人尸诸城上，晋人患之，听舆人之谋曰：称舍于墓，师迁焉，曹人凶惧，为其所得者，棺而出之，因其凶也而攻之，三月丙午，入曹数之，以其不用僖负羁而乘轩者三百人也，且曰：献状，令无入僖负羁之宫，而免其族，报施也，魏犨，颠颉怒曰：劳之不图，报于何有？爇僖负羁氏，魏犨伤于胷公欲杀之，而爱其材，使问：且视之病，将杀之，魏犨束胷见使者曰：以君之灵，不有寜也，距跃三百，曲踊三百，乃舍之，杀颠颉以狥于师立，舟之侨以为戎右，宋人使门尹般如晋师告急，公曰：宋人告急，舍之则絶告楚不许，我欲战矣，齐，秦未可，若之何？先轸曰：使宋舍我而赂齐，秦借之告楚，我执曹君，而分曹衞之田以赐宋人，楚爱曹衞必不许也。喜赂怒顽，能无战乎？公説执曹伯分曹衞之田以畀宋人 髙氏曰十九年，宋襄公图霸首，防诸侯于曹南，而曹先背之，襄公自是不得志于诸侯，及盂之防，楚人执宋公以伐宋，而曹伯实与焉，故晋侯行霸，而首先为宋加兵于曹，既入其国，遂执曹伯以畀宋人畀宋人者，亦所以致楚师，且以宋连年困于楚，欲连宋兵，使之同致力于楚也，张氏曰：自晋侯侵曹至此，皆春秋着文公致楚与战之由也，谢氏曰：凡执诸侯，及大夫皆夺爵称人，晋侯因入书，执而不曰人者，文继上事，不可复称，某人故也。晋文之侵曹也，曹人不服，故文公入曹，执共公以畀宋人，楚尝伐宋，围宋，曹尝与楚执宋公，然则以共公畀宋将以激楚也，入其国，执其君，执不以罪，而以激楚，执之不以归，王而以畀宋书执曹伯，着其服，人以力也，书畀宋人着其谲而不正也，胡氏曰：曹伯羸者未狎，晋政莫知所承，晋文不修辞令，遽入其国，既执其君，又分其田暴矣，欲致楚师，与之战，而以曹伯畀宋人谲矣，虽一战胜楚，遂主夏盟，举动不中乎？礼亦多矣，其功虽髙道不足尚也，故曰：五伯三王之罪人，仲尼之徒，无道桓文之事者。
夏四月己巳，晋侯，齐师，宋师，秦师及楚人战于城濮，楚师败绩。
楚子入居于申，使申叔去谷，使子玉去宋，曰：无从晋师，晋侯在外十九年矣，而果得晋国，险阻艰难，僃尝之矣，民之情伪，尽知之矣，天假之年而除其害，天之所置，其可废乎？军志曰：允当则归，又曰：知难而退，又曰有徳不可敌此三志者，晋之谓矣。子玉使伯棼请战，曰：非敢必有功也，愿以闲执谗慝之口，王怒，少与之师，唯西广东宫，与若敖之六卒，实从之，子玉使宛春告于晋师，曰：请复衞侯而封曹，臣亦释宋之围，子犯曰：子玉无礼哉！君取一，臣取二，不可失矣！先轸曰：子与之，定人之谓礼，楚一言而定三国，我一言而亡之，我则无礼，何以战乎？不许楚言，是弃宋也，救而弃之，谓诸侯何？楚有三施，我有三怨，怨讐已多，将何以战？不如私许，复曹衞以携之执宛春以怒楚，既战而后图之，公説乃拘宛春于衞且私许复曹，衞曹衞告絶于楚子玉怒，从晋师，晋师退，军吏曰：以君辟臣辱也，且楚师老矣，何故退？子犯曰：师直为壮，曲为老，岂在乆乎微楚之惠不及此，退三舍辟之，所以报也。背惠食言，以亢其讐，我曲楚直，其众素饱，不可谓老，我退而楚还，我将何求？若其不还，君退臣犯，曲在彼矣，退三舍，楚众欲止，子玉不可，夏四月戊辰，晋侯，宋公，齐国归父崔夭，秦小子憗次于城濮，楚师背酅而舍，晋侯患之，听舆人之诵，曰：原田毎毎，舍其旧而新是谋，公疑焉，子犯曰：战也，战而防必得诸侯，若其不防，表里山河，必无害也。公曰：若楚惠何？栾贞子曰：汉阳诸姬，楚实尽之，思小惠而忘大耻，不如战也，晋侯梦与楚子搏，楚子伏，已而盬其脑，是以惧，子犯曰：吉，我得天，楚伏其罪，吾且柔之矣，子玉使鬬勃请战，曰：请与君之士戏君慿，轼而观之，得臣与寓目焉，晋侯使栾枝对曰：寡君闻命矣，楚君之惠，未之敢忘？是以在此，为大夫退，其敢当君乎？既不获命矣，敢烦大夫，谓二三子，戒尔车乘，敬尔君事，诘朝相见，晋车七百乘，韅靷鞅靽，晋侯登有莘之墟，以观师曰：少长有礼，其可用也，遂伐其木以益其兵，己巳，晋侯陈于莘北，胥臣以下军之佐，当陈蔡子玉，以若敖之六卒将中军，曰：今日必无晋矣，子西将左，子上将右，胥臣马以虎皮，先犯陈，蔡，陈蔡奔楚，右师溃，狐毛设二斾而退之，栾枝使舆曳柴而伪遁，楚师驰之，原轸郤溱，以中军公族横击之，狐毛，狐偃以上军夹攻子西，楚左师溃，楚师败绩，子玉收其卒而止，故不败晋师，三日馆谷，及癸酉而还，壬午，济河，舟之侨先归，士防摄右，秋七月丙申，振旅恺以入于晋，献俘授馘，饮至大赏，征防讨贰，杀舟之侨以狥于国民，于是大服， 胡安定，先生曰：往者齐桓既死，楚人复张猖狂不道，欲宗诸侯，与宋并争，欲取宋者数矣，天下诸侯无敢与楚抗者，晋文一出讨逆诛，乱以三国之师败，得臣于城濮，自是楚人逺屏不犯中国，十五年，从简书救中国之功，可谓不旋踵而见，春秋最美，文公以其有城濮之战也，师氏曰：晋书爵贵，善图霸也，于齐宋，秦书，师明晋侯之善得众，而来助者，不一也，胡氏曰：楚称人贬也，战而言及主乎？是战者也，当此时，晋师避楚三舍，请战者得臣也，而经之书及何以在晋？得臣虽从晋师，然初告于晋，曰：请复衞侯而封曹，臣亦释宋之围，是未有必战之意也，及先轸献谋，许复曹衞以携其党，拘宛春以激其怒，而得臣之意决矣，故楚虽请战，而及在晋侯，诛其意也，荆楚恃强，慿陵诸夏，灭黄而霸，主不能恤，败徐于娄林，而诸侯大夫不能救，执中国盟主，而在防诸侯，不敢与之争，今又戍谷逼，齐合兵围宋，战胜中国，威动天下，非有城濮之败，则周鼎，且迁于楚，宜有美辞，以其绩，而春秋所书如此其畧何也仁人明其道不计其功，正其义不谋其利，文公一战胜楚，遂主夏，盟以功利，言则髙矣语道义，则三王之罪人也，仲尼虽老于行而不悔，其有以夫髙氏曰楚子知得臣不可使也，而不能不使知晋侯不可敌也，而不能不敌，是恃其强众，自取其败绩也，董仲舒曰：战不若不战，然而有所谓善战，盟不若不盟，然而有所谓善盟，故城濮之战，召陵之盟，皆春秋之所许者，以其俱有尊中国之功也。朴乡，吕氏曰：齐桓之楚，虽曰猾夏，然未至，偃然与中国并驱争先也，故齐桓犹可以徐为之谋，晋文之楚，则执中国盟主，而在防者不敢与之争，故晋文不得不速与之战，召陵之盟，一得屈完之盟而退师，城濮之役，不致于楚师，败绩不已，盖桓公之所为，将以服强楚之心，而文公之举事，所以挫强，楚之气也，二公所遇之敌不同，故其用计亦异，而立功之缓急，亦如之，其有功于中国，则一也。然尝思之，则有以见齐桓之正，而晋文之谲何也？召陵之师，规模既定，区处既当，声其罪而伐之，楚亦屈服而不敢校，此正也，晋文欲救宋，而侵曹伐衞此固兵计之所当然，又惧楚之遽退师也，于是为之执，曹伯以畀宋人，楚方爱曹而恶宋，其肯遽退师乎？迨子玉使宛春告晋，以释曹衞则又私许复曹衞而执其使者，楚怒于使者之见执也，能不请战乎？及其将战，则又避楚三舍，名曰报施，实则示怯以诱子玉也，子玉刚而无礼，喜晋之怯，能不进战乎？一致师之间，而其诡计如此，孔子断以一言而谓之谲，岂不信哉！然则城濮之战，春秋固与其功而无取其道也，齐桓公三十年而后有召陵之盟，葵丘之防，晋文公霸者之事为之畧尽皆在十一年之间，故齐桓犹有近正之意，晋文则太谲矣，齐桓犹有近厚之心，晋文则太迫矣，朱子曰：文公伐衞以致楚隂谋以取胜，其谲甚矣。
楚杀其大夫得臣
子玉既败，王使谓之曰：大夫若入其若申，息之老何？子西孙伯曰：得臣将死，二臣止之曰：君其将以为戮，及连谷而死，晋侯闻之而后喜可知也？曰：莫余毒也已，蒍吕臣实为令尹，奉已而已不在民矣， 临江，刘氏曰：称国以杀大夫，罪累上也，此杀有罪，其以累上之辞言之，何恶楚子也，楚子知其不可使也，而不能勿使知其不可敌也，而不能勿敌，是亦弃其师之道也，师氏曰：书师败绩，继书杀大夫，得臣以着，楚子不能自责，全归过于得，臣不胜其忿也髙氏曰晋文公闻其死而后喜可知，曰：莫余毒也已，盖其为中国之害如此，今以败绩，自杀，则中国之害，除其一矣，然圣人以公恕待天下，岂若乐祸，幸灾者哉！故以诸侯专杀大夫之例，书之以待吾中国诸侯者而待楚人，是乃所以正其狂僭之罪也，胡氏曰：夫得臣信有罪矣，而楚子知其不敌，不能使之勿敌，而少与之师，又以一败杀之，是以师为重，而弃其将以与之也，是晋再克而楚再败也，故称国，以杀而不去其官，以仲尼书郑弃其师，与楚得臣之事，观之可为来世之永鉴矣。
衞侯出奔楚
衞侯闻楚师败，惧，出奔楚，遂适陈，使元咺奉叔武，以受盟 ，胡氏曰：诸侯失国出奔，未有不名者衞侯何以不名？著文公之罪也衞侯失守社稷，背华即夷于文公，何罪乎衞之祸文公为之也。初，齐；晋，盟于敛盂衞侯请盟晋人，不许，是塞其向善之心，虽欲自新，其道无由也。向使文公释怨许衞结盟南向，诸侯弃楚而归晋矣，忿不思难，惟怨是图，必使衞侯窜身无所，奔于荆蛮，归于京师，兄弟相残，君臣交讼，谁之咎也？夫心不外者，乃能统大众，智不凿者，乃能处大事，文公欲主夏盟，取威定霸，而举动烦扰，若不胜任，惟凿智自私，而心不广也，春秋于衞侯失国出奔，不以其罪名之重，文公之咎，盖端本议刑，责僃贤者之意也。
五月癸丑，公防晋侯，齐侯，宋公，蔡侯，郑伯衞子莒子盟于践土。
甲午，至于衡雍，作王宫于践土，乡役之三月，郑伯如楚，致其师为楚师，既败而惧，使子人九行成于晋，晋栾枝入盟，郑伯，五月丙午，晋侯及郑伯盟于衡雍，丁未，献楚俘于王，驷介百乘，徒兵千，郑伯傅王用平礼也，己酉，王享醴，命晋侯宥，王命尹氏及王子虎，内史叔兴父策命晋侯为侯伯，赐之大辂之服，戎辂之服，彤弓一，彤矢百，玈弓矢千，秬鬯一卣，虎贲三百人，曰：王谓叔父，敬服王命，以绥四国，纠逖王慝，晋侯三辞从命，曰：重耳敢再拜稽首，奉天子之丕显休命，受策以出，出入三觐，癸亥，王子虎盟诸侯于王庭，要言曰：皆奬王室，无相害也。有渝此盟，明神殛之，俾队其师，无克祚国，及而孙无有老幼， 谢氏曰衞子成公弟叔武，晋文既逐成公，乃立叔武主衞叔武称子，以未逾年君目之，成公义不絶于国，文公以私忿，逐之立衞子非正也书衞子罪其专废立也，胡氏曰：践土之防，天王下劳，晋侯削而不书，何也？周室东，所存者号与祭耳，其实不及一小国之诸侯，晋侯之爵，虽曰侯伯，而号令天下，几于改物，实行天子之事，此春秋之名实也，与其名存实亡，犹愈于名实俱亡，是故天王下劳，晋侯于践土，则削而不书，去其实以全名，所谓君道也；晋侯以臣召君，则书天王狩于河阳，正其名以统实，所谓臣道也，而天下之大伦，尚存不灭矣，张氏曰：圣人于易，坤，五爻系之，辞曰：黄裳元吉，谓必得中居下，则大善之吉也，文公于胜楚之后，即帅诸侯朝天子，然后受，侯伯锡命对之防，大辂，戎辂彤弓，虎贲之赐，乃合于在师中吉，而当三锡之命，以懐服万邦，即所谓黄裳元吉，得坤徳之正矣，文公负震主之威，不帅诸侯朝王而致天子，屈尊下劳，失正位居体之道，非所以正天下大分，若书天王，下劳而列，践土之盟，则尊卑倒置，纲常易矣，故即其可书者记之，而天王下劳，没而不书，以示天下之大训也。
陈侯如防
公羊氏曰：其言如防何？后防也？杜氏曰：来不及盟，故曰如防，师氏曰：谓之如防言，出于自然，非晋强之也，谢氏曰：晋文却强楚，尊王室，诸侯皆听命于晋，故八国防，践土为盟，陈虽与楚以王命之重，诸侯毕至，穆公不待征召亦如防，从盟书陈侯如防，以示人心乐于从王也，使文公有尊周之实则王室，安有不兴者哉！
公朝于王所
谷梁氏曰：朝不言所言，所非其所也，谢氏曰：天王所在，曰：王所践土之防，襄王往劳，文公晋为王，筑宫践土，因率诸侯朝焉，故践土称王所，践土密迩王室，朝于王所，而不于京师，文公失事，王之道也，陈氏曰：外朝王不书，书鲁以见其余也髙氏曰天子不下堂而见诸侯，今乃出王畿，以从诸侯之防，尊卑倒置，不可以训，故但书公朝于王所，而知天子之在是矣，程子曰：古者诸侯以时朝聘于天子，天子以时聘问于诸侯，故上下交泰，尊卑有礼，而天下治，春秋之世，王室防弱，诸侯莫有事君，以礼者矣，以二百四十二年之间，书公如京师者，一公朝于王所者二而已，且所书成公十有三年春，晋侯使郤锜来乞师，三月，公如京师，五月，公自京师遂防，晋侯伐秦，七月，公至自伐秦，盖成公之行，实防晋伐秦，因道京师而名曰朝王，圣人于鲁，事有君臣之义，常迁就而为之辞，然不书曰：朝且考其前后所书亦以见意也，僖公二十八年，天王劳晋侯于践土，晋侯召王之河阳，两书公朝于王所不书，诸侯而独书，公又曰：朝于王所，则不成朝可知矣。鲁既无朝王之礼，而臣如京师者，又止有五书，不曰聘则不成，聘亦可知，僖三十年，公子遂之行，复遂如晋，非专使也，天王使宰周公来聘，而使遂往，又遂如晋，不敬莫大焉，鲁之于王，皆不足以成朝聘之礼而天王使来聘者，反有七焉，王者微弱，诸侯不臣，举鲁一国，则天下诸侯可见也。胡氏曰：古者天王巡狩于四方有常，时诸侯朝于方岳，有常所，其宫室道途，可以预修，故民不劳其供给，调度可以预僃，故国不费，今天王下劳，晋侯公朝于王所，则非其时与地矣。自秦而后巡逰无度，至有长吏以仓卒不办被诛，民庻以烦劳，不给生厌，盖春秋之义，不行故也。然则天子在是，可以不朝乎？天子在是，而诸侯就朝礼之变也，春秋不以诸侯就朝为非，而以王所非其所为，贬正其本之意也。
六月衞侯郑自楚复归于衞衞元咺出奔晋
或诉元咺于衞侯曰：立叔武矣。其子角从公，公使杀之，咺不废命，奉夷叔以入守，六月，晋人复衞侯甯武子与衞人盟于宛濮，曰：天祸衞国君臣不协，以及此忧也，今天诱其衷，使皆降心以相从也，不有居者，谁守社稷？不有行者，谁扞牧圉？不协之故，用昭乞盟于尔，大神以诱天衷，自今日以往，既盟之后，行者无保其力，居者无惧其罪，有渝此盟，以相及也。明神先君，是纠是殛，国人闻此盟也，而后不贰衞侯先期入，公子歂犬，华仲前驱，叔武将沐，闻君至，喜，捉发走出，前驱射而杀之，公知其无罪也，枕之股而哭之，歂犬走出，公使杀之，元咺出奔晋， 朴乡，吕氏曰：书归之义，有二书，其所自者，着之也，不书其所自者畧之也衞侯自楚归于衞言归自楚，则弃顺效逆之罪见矣，胡氏曰衞侯名以杀叔武也，初归称复再归，不称复此，春秋立法甚严，而待人以恕，郑初归杀叔，武既名之犹意，其或出于误而能革也，及其再归，又杀元咺及公子瑕，则是终以争国，竟不悛矣，故不称复诸侯嗣，故称复者，继之也，不称复者，絶之也，而国非其国矣，师氏曰：晋防诸侯盟于践土，元咺尝奉衞子以与防盟及衞侯复归元咺，虑以奉衞子之故得罪衞侯于是出奔以避之，然不奔他国，必奔于晋者，以前奉衞子之事告于晋髙氏曰夫为臣而诉其君，可乎？晋人执衞君归之于京师，为是故耳。
陈侯欵卒
秋伯姬来
胡安定先生曰无故而来书之以着其非礼
公子遂如齐
髙氏曰晋侯既霸，诸侯皆通好，故复与齐平也，许氏曰：志伐齐之讐解也，齐自孝公之立，与鲁好絶比相侵伐，昭公元年，复与公同，践土之盟，故公遣大夫聘之，修旧好焉。
冬，公防晋侯，齐侯，宋公，蔡侯，郑伯，陈子，莒子，邾子，秦人于温。
讨不服也 髙氏曰温之防，晋侯实以朝，王为名而合诸侯，然不能朝于京师，乃召王以就诸侯，故先为此防，以待天王之至，于是秦人始与中国之防故序在诸侯之下，陈共公未葬，先公而出，防故称子独衞侯不与防者，晋听元咺之讼，不使之与防也。
天王狩于河阳
是防也，晋侯召王，以诸侯见，且使王狩 ，程子曰：晋文公欲率诸侯以朝也，惧其不能，而召王就见之，人见其召王之罪，不明其欲，朝之本心，是以谲之，掩其正也，圣人伐其心迹，显晋文觐王之志，且使后世之君知所行之不正，则无以明其心，当慎其所行也，程氏学，曰：河阳之行，非巡狩也，晋文召之也，而圣人特书天王狩于河阳，所以伸天子之势，抑晋侯之不臣也，胡氏曰：践土之防，王实自往，非晋罪也，故为王讳而足矣，温之防，晋则有罪，而其情顺也，故既为王讳之，又为晋觧之于以见春秋忠恕也 ，愚谓使王狩者，晋侯谲诈之举，所以为不臣之罪，天王狩于河阳者，春秋正大之辞，所以明尊君之义，家氏曰：齐桓防王世子于首止，犹曰吾以尊王室也，孰知继桓而霸者，遂至屈天王之尊就而朝焉，盖防世子不已必至，召王积习之渐使之然耳。
壬申公朝于王所
谷梁氏曰：日系于月，月系于时，壬申，公朝于王所，其不月失其所系也，以为晋文之行，事已傎矣，杜氏曰：壬申十月十日，有日无月，史阙文。
晋人执衞侯归之于京师
髙氏曰衞侯背华即夷，虽曰有罪，然晋侯既胜楚，则宜招携抚贰，以崇大徳反听元咺之讼，执人之君于天子，侧直其臣而曲其君，此非所以宗诸侯也，故贬而人之程子曰：归于者顺，易之辞归之于者，强归之辞也。古者君臣无狱，而文公恶衞侯使与元咺辨曲直衞侯不胜遂刑，其大夫执其君，其听颇矣，虽归于王，而实强致之，故曰，归之于京师也，谢氏曰衞成复归杀衞子叔武大夫，元咺以叔武，讼于晋，故晋文执衞侯然成公，非有虐民，大罪也。非有不可容之大恶也，晋文遽以兵威逼而絶之，其出奔也，即以衞子为君其复归也，即以元咺之讼，执之衞子主国非正也。元咺讼，君非忠也；逐人之君，而立其臣，党人之臣，而执其君，失方伯治罪之义矣，虽曰执而归，王何以服诸侯之心哉？故成公虽失国出奔，不名见执，复不名以示义，不当絶也。
衞元咺自晋复归于衞
衞侯与元咺讼衞侯不胜执衞侯归之于京师，寘诸深室，甯子职纳槖饘焉，元咺归于衞立公子瑕 髙氏曰为人臣而讼其君，虽直亦曲矣，晋侯听其臣子之讼，而执其君，非霸者，所以靖乱之义也。书曰：自晋，晋侯之罪，亦已明矣。衞侯执而元咺归，故书复归，以见其罪，何则？诸侯失国而复归正也。诸侯世也，大夫失位而复归，非正也。大夫不世也，故大夫复者，位已絶矣，谢氏曰：元咺以臣讼君衞之大逆也，晋文不道，使咺复以臣子归国，书复归明其罪，大以絶于国为天吏者，在所诛絶也自晋侯伐衞君以逐臣见执，臣以讼君复归，使君臣相抗，更主衞国诛释废置之柄，乱矣衞之祸晋为之也，故元咺出书衞归书衞以着咺之专国也，出奔书，晋归书，自晋以着晋之病衞也师氏曰先书，晋人执衞侯继书元咺自晋归，似言晋之执衞侯止为元咺设耳，岂有为人臣来奔，而执其君以归，其臣耶？
诸侯遂围许
胡安定，先生曰：此防温之诸侯也，公羊氏曰：遂，继事也，谢氏曰：晋文以尊周之命，率诸侯朝王臣子之大义也，许独违命，不从罪矣，为盟主而不以礼信，结诸侯许再不至，奉辞伐之可也，乃恃众挟围以迫之，诸侯之失，于是乎在，故书遂围以讥其甚焉。
曹伯襄复归于曹遂防诸侯围许
晋侯有疾，曹伯之竖侯獳，货筮史使曰：以曹为解，齐桓公为防，而封异姓，今君为防而灭同姓，曹叔振铎，文之昭也，先君唐叔，武之穆也，且合诸侯而灭兄弟，非礼也与衞偕命而不与偕复，非信也，同罪异罚，非刑也，礼以行义，信以守礼，刑以正邪，舍此三者，君将若之何？公説复曹伯遂防诸侯围许， 师氏曰：曹伯方执不名，而复归书名，原始要终，或讥晋侯或罪，曹伯各有攸当也，曹伯复归之，后欲革前此背中国之非鋭意，从诸侯以围许，书遂防诸侯围许着，曹伯畏晋，不敢后也，陈氏曰：执君不名归，然后名之执书，曹伯归书，曹伯襄名之者，亦失国之辞也，谢氏曰衞侯出奔不名归国，称名称复归，曹伯见执，不名归国，称名称复归，其义一也。胡氏曰：曹伯以赂归国，春秋名之，比于失地，灭同姓之罪，以此知圣人严性命之理，其説行而天下定矣，岂曰小补之哉！
春秋阙疑卷十七
钦定四库全书
秦秋阙疑卷十八     元 郑玉 撰
二十有九年春介葛卢来
舍于昌衍之上，公在防馈之，刍米 髙氏曰介东方之国，葛卢其名髙邮孙氏曰：春秋之法，自外至者书来，介葛卢，白狄也，盖圣人之意，凡曰来者，皆以不来为善也，陈氏曰：公犹在防不见，何以书？介入春秋，未通于上国，一歳再至，意将安在乎？故亟书之，介人侵萧讥，有以来之也。
公至自围许
夏六月，防王人，晋人，宋人，齐人，陈人，蔡人，秦人，盟于翟泉。
公防王子虎，晋狐偃，宋公孙固，齐国归父，陈辕涛涂，秦小子憗盟于翟泉，寻践土之盟，且谋伐郑也。 ，程子曰：晋文连年防盟，皆在王畿之侧，而此盟复迫王城，又与王人盟，强逼甚矣，胡氏曰：翟泉近在洛阳，王城之内，而王子虎于此下与列国盟，是谓上替，诸侯大夫入天子之境，虽贵曰士，而于此上盟王子虎，是谓下陵而无君之心着矣，故以为大恶，讳公而不书，诸国之卿，贬称人而王子亦与焉者，此正本之义也。陈氏曰：晋初以大夫盟王子也，向也践土之役，王子虎不书涖盟也，今以大夫盟，王子文公之志荒矣，以大夫交政，于是始文公为之也，刘氏意林曰：扬子云曰：节莫差于僭，此之谓矣。善为天下者，于此乎防之，安有失哉！
秋大雨雹
胡氏曰：正曰凡隂气凝聚阳在内者不得出，则奋激而为雷霆，阳在外者不得入，则周旋不舍，而为风和而散，则为霜雪雨露，不和而散，则为戾气隂霾隂常散缓受交于阳，则风雨调，寒暑正雹者戾气也隂胁阳臣侵君之象，当是时，僖公在位日乆季氏世卿，公子专权，政在大夫，萌于此矣。
冬介葛卢来
以未见公故复来朝礼之加燕好
三十年春王正月
夏狄侵齐
春，晋人侵郑，狄闲晋之有郑虞也，夏侵齐 ，胡氏曰：诗云：用戒戎作，用逷蛮，方蛮方交侵，所当攘斥，晋文公，若移围郑之师以伐之，则方伯连帅之职修矣，上书狄侵齐，下书围郑，此直书其事而义自见者也。
秋衞杀其大夫元咺及公子瑕衞侯郑归于衞
晋侯使医衍酖衞侯甯俞货医使薄其酖，不死，公为之请，纳玉于王，与晋侯皆十瑴，王许之。秋，乃释衞侯衞侯使赂周歂冶，厪曰：茍能纳我，吾使尔为卿，周冶杀元咺及子适子仪，公入 ，谷梁氏曰：称国以杀罪，累上也衞侯在外其以累上之辞言之，何也？待其杀而后入也，常山刘氏曰：杀二大夫以上不书及者，其事同杀之，志均故也。杀其大夫某及某者，以某之故而延及某也，胡氏曰：公子瑕，未闻有罪而杀之，何也？元咺立，以为君故衞侯忌而杀之也。然不与衞剽同者是瑕能拒咺，辞其位而不立也，不与陈佗同者，是瑕能守节，不为国人之所恶也，故以公子冠瑕而称，及见瑕无罪，事起元咺以咺之，故延及于瑕而衞侯忌克专杀，滥刑之恶，着矣朴乡，吕氏曰衞侯之出奔楚也，其防盟书衞子则是叔武，尝在位也，故其归也，书曰衞侯郑复归于衞衞侯之被执也，书公子瑕无异辞，则是公子瑕，未尝在位也，故其归也，但书曰衞侯郑归于衞书复则是失位也，书归，则是未尝失位也，谢氏曰：观春秋不名于前，称名于后，而晋文迫逐衞成衞成屈辱失国，其罪由此见矣，观春秋称复归于前，称归于后，而晋文已絶衞成衞成未絶于衞其曲直由此见矣， 愚谓衞侯曹伯于其执也，而即名之，则无以着晋侯，恃强凌弱，废置，由已之暴于其归也，终不名之，则无以见二君失国，甘心忍辱，不能振励，自新之罪，况为国君，而为人所执，则无复诸侯之尊而同于匹夫矣，故圣人哀之不生，名之使存，其诸侯之贵，及其归也，则复为诸侯矣，而委靡无耻，犹为匹夫之行，故圣人责之，特生名之，使侪于匹夫之贱，此又轻重之权衡，曲直之绳墨也。
晋人秦人围郑
春，晋人侵郑，以观其可攻与否？九月甲午，晋侯，秦伯围郑，以其无礼于晋，且贰于楚也，晋军函陵，秦军汜南，佚之狐言于郑伯曰：国危矣，若使烛之武见秦君，师必退，公从之辞，公曰：吾不能用子，今急而求子，是寡人之过也，然郑亡，子亦有不利焉，许之，夜缒而出，见秦伯曰：秦，晋围郑，郑既知亡矣，若亡郑而有益于君，敢以烦执事，越国以鄙逺君知其难也，焉用亡郑以陪隣隣之厚，君之薄也，若舍郑以为东道主，行李之往来，共其乏困，君亦无所害，且君尝为晋君赐矣，许君焦，瑕，朝济而夕设版焉，君之所知也，夫晋何厌之有？既东封郑，又欲肆其西封，若不阙秦，将焉取之？阙秦以利晋，唯君圗之，秦伯説与郑人盟，使子逢孙，扬孙戍之，乃还，子犯请击之，公曰：不可，防夫人之力不及此，因人之力而敝之，不仁，失其所与，不知，以乱易整，不武，吾其还也，亦去之。初，郑公子兰出奔晋，从于晋侯伐郑，请无与围郑，许之，使待命于东，郑石甲父，侯宣多逆以为太子以求成于晋，晋人许之髙氏曰此晋侯，秦伯也，曷为人之非，霸讨也。初，晋侯之亡也，过郑，而郑不礼焉，及晋文之霸也，既与同盟防矣，而于此复修怨焉，名以贰楚，而加之兵，秦人中变，师卒无功，故贬称人也，谢氏曰徳义驭国之大柄也，晋文侵曹伐衞皆不以徳执曹伯执衞侯皆不以义，是以令不行于许而围许，信不行于郑而围郑，故王者先徳义后兵革垂衣，拱手而天下归之，胡氏曰：孟子曰：有人于此，待我以横逆，则君子必自反也，我必不仁，无礼与不忠欤？仁且有礼而忠矣，其横逆犹是也，此亦妄人耳而君子，盖终不之校也，故行有不得者，皆反求诸已而已矣，今郑伯之于晋公子，特不能厚，将迎赠送之礼，而未尝以横逆加之也，坐此见围，为列国者，不亦难乎？晋人以私忿勤民，动众围人之国，秦伯惟利为向，背从烛之武之言，不以义举二国，结衅连兵，暴骨原野，自此始也。
介人侵萧
谢氏曰：介葛卢两至鲁乘，萧无僃侵，萧前书来，后书侵为邦国，不虞者，戒也髙氏曰介人数来，而我不以礼义正之致，敢称兵犯吾，附庸之国而无忌惮，吾国之耻也。
冬天王使宰周公来聘
王使周公阅来聘，飨有昌歜，白，黑，形盐，辞曰：国君文足昭也，武可畏也，则有僃物之飨，以象其徳荐五味羞嘉谷，盐虎形以献其功，吾何以堪之？ 张氏曰：天子三公，兼冡宰，而使来聘鲁，用见周室陵夷，大臣失职也，薛氏曰：书周公之聘，何非三公之事，不有行人乎？以宰周公，而躬行人之事，则天子之使，非所使也，师氏曰：三公之职，论道经邦，燮理隂阳若外此而躬细务，已为非矣。况下聘于列，国乎朴乡，吕氏曰：自庄二十三年，祭叔来聘之后，不书王，臣下聘者四十余年，盖齐桓之霸，尊王人殊，王世子不盟，宰周公，其尊周之意，明故王臣无下聘之文，至僖公三十年而后宰，周公来聘者，盖晋文之霸两，致天王盟，王子其伉周之迹，着故王臣行下，聘之事于鲁，如此，则于齐晋也可知矣。又至宣十年而后书，王季子之聘者，岂其间悉无王，臣下聘之事哉？或恐如南季家父之类，皆不见于经，尔必于王季子而后见于经也，观此，则齐桓晋文之优劣可见矣。
公子遂如京师遂如晋
东门襄仲将聘于周，遂初聘于晋， 谷梁氏曰：以尊遂乎卑，此言不敢叛，京师也髙邮孙氏曰：圣人之法不与，其以卑及尊，故先京师而后晋也，胡氏曰：冡宰上兼三公，其职任为至重，而来聘于鲁王之礼，意莫重焉，鲁侯既不朝京师，而使公子遂往，又以二事出夷周于列国，此大不恭之罪，履霜坚氷之渐，春秋之所诛而不以听者也。有不待贬絶而罪恶见者。
三十有一年春取济西田
取济西田，分曹地也，使臧文仲往，宿于重馆，重馆人告曰：晋新得诸侯，必亲其共，不速行，将无及也。从之，分曹地，自洮以南，东傅于济，尽曹地也 髙氏曰凡取田必系国许田，邾田是也。此不系国本我田也，公羊氏曰：晋侯执曹伯，班其所侵地，于诸侯也髙邮孙氏曰：左氏以为晋侯，以曹地分诸侯，而鲁取济西之田，然按经书之与取汶阳，田无异文，此盖晋侯执曹伯，而反诸侯之侵地，鲁济西之田，尝见侵入于曹，鲁于是而取之，取其所尝有之，田于曹，非取曹田，故不系之曹也，常山刘氏曰：凡力得之，曰：取不当取，也不是其专，夺虽取本邑，复无异辞，案此取济西，田成二年，取汶阳，田先本鲁地，而皆书取若此义例，据经为合，盖春秋之义，以治易乱，而不以乱，易乱所正者本而已，凡取人之有？其恶易见，而取已之旧，不以其道者，其罪难知，圣人所书，亦正名曰取，以显微也，家氏曰：此本鲁地，不曰复不曰归，而谓之取者，盖鲁自以兵力复其故疆，是之谓复曹以义而归之于鲁，是之谓归鲁，不能复曹，不能归，晋人自以兵力，取之于曹，当禀命于王，分正疆理，示有所尊，今取之，曹归之鲁，惟所欲为，春秋不与鲁以归，疆不与，晋以霸讨，是故书取盖贬也。
公子遂如晋
拜曹田也， 愚谓鲁知遣使如晋，拜分田之赐，而不知请命于周正，疆理之复，但知有霸，而不知有王，但知有利而不知有义，此春秋所以于济田之复，而书取也。
夏四月四卜郊不从乃免牲犹三望
何氏曰：郊者，天人相接之意也，郊特牲云于郊，故谓之郊，郊者，所以祭天也，天子所祭，莫重于郊，于南郊，就阳位也，范氏曰全曰牲，伤曰：牛礼曰：帝牛必在涤三月，谷梁氏曰：犹者，可以已之辞也，公羊氏曰讥不郊而望祭也，左氏曰：望，郊之细也，不郊，亦无望可也。三望谷梁以为泰山河海，杜氏以为分野之星，国中山川，皆因郊祀望而祭之，郑氏以为海岱淮也，未知孰是？胡氏曰：成王以周公有大勲劳于天下，命鲁侯世世祀，周公以天子之礼乐，是故鲁君孟春，乘大辂，载弧韣，旂十有二旒，日月之章，祀帝于郊，配以后稷，天子之礼也。以人臣而用天子之礼，可乎？是成王过赐而鲁公伯禽受之非也，扬子曰：天子之制，诸侯庸节，节莫差于僭，僭莫重于祭，祭莫重于地，地莫重于天，诸侯祀天，其僭极矣，春秋欲削之，则无以志，其失悉书之，则歳事之常有不胜书者，是故因礼之变，而书于防，或以卜，或以时或以望，或以牲，或以牛于变之中，又有变焉者，悉书其事，又曰：天子有方望而无所不通，诸侯非名山大川，在其封内者不祭，鲁得用重礼，视王室则杀，故望止于三比诸侯，则隆故河海，不在其封内亦祭，然非诸侯之所得为也，程子曰：始乱，周公之法度者，是赐也，人臣安得用天子之礼乐哉！记曰：鲁郊，非礼也，周公其衰，圣人常讥之矣，説者乃云周公有人臣不能为之功业，因赐以人臣所不得用之礼乐，则妄也，人臣岂有不能为之功业哉？借使功业有大于周公，亦是所当为尔，人臣而不当为，谁当为之？岂不见孟子言事亲若曾子可也，曾子之孝亦大矣，孟子言可也，臣之于君，犹子之于父也，假如功业，大如周公，而谓人臣所不能为，可乎？使人臣恃功而懐怏怏之心者，必此言矣！又曰：鲁用天子礼乐，成王之赐，伯禽之受，皆非也。其因袭之弊，遂使季氏僭八佾，三家僭雍彻，仲尼于此着之。
秋七月
冬伯姬来求妇
师氏曰：婚姻之礼，以媒妁之言，将父母之命，则可矣，世岂有姑躬行求妇之礼耶？以匹妇而为之，亦不免于失礼，况国君之夫人乎？胡氏曰：荡伯姬来逆妇而书者，以公自为主，失其班列书也，杞伯姬敌矣，其来求妇，曷为亦书？见妇人之不可预国事也，王后之诏，令不施于天下，夫人之教，令不施于境中，婚姻大事也，独无君乎？而夫人主之也，故特书于防，以为妇人乱政之戒，此义行无吕，武之祸矣。
狄围衞十有二月衞于帝丘
狄围衞衞于帝丘，卜曰：三百年衞成公梦康叔曰：相夺予享公，命祀相甯武子不可，曰：鬼神非其族类，不歆其祀；杞，鄫何事相之不享，于此乆矣非衞之罪也，不可以闲成王，周公之命祀，请改祀命 ，胡氏曰帝丘，东郡濮阳，颛顼之墟，亦衞地也狄尝迫逐黎侯，寓于衞而衞不能修方伯，连帅之职，戎尝伐凡伯于楚丘而衞不能救王臣之患，其后遂为狄人所灭，东徙渡河矣，齐桓公攘狄人而封之而衞国忘亡，今又为狄所围，其迁于帝丘，避狄难也，而中国衰微，狄人强盛衞侯不能强于政治，晋文无却外，冦安诸夏之功，莫不见矣。谢氏曰：狄侵齐，晋不能讨，故围衞狄围衞晋不能救故衞避狄于帝，丘邢衞之迁皆自迁也，二国之迁自弱之道也，或曰：太王何以去迁，岐曰：之迁也，其民乐衞之迁也，其民忧，之迁也，其民安衞之迁也，其民危，故之迁也，周以兴衞之迁也衞以弱。
三十有二年春王正月
夏四月己丑郑伯防卒
衞人侵狄秋衞人及狄盟
狄有乱衞人侵狄狄，请平焉衞人及狄盟 ，胡氏曰：不地者，盟于狄也，再书衞人而称及者，所以罪衞也盟防中国诸侯之礼，衰世之事，已非春秋所贵，况于围困，迁徙之余，从而刑牲，防血以要之哉！
冬十有二月己卯晋侯重耳卒
晋文公卒，庚辰，将殡于曲沃，出绛，柩有声如牛，卜偃使大夫拜曰：君命大事，将有西师过，轶我击之，必大防焉， 朴乡，吕氏曰：盖尝考论重耳之行事而质诸齐，小白之所为，然后知圣人谲正之辨，小白二十余年，蓄威养，晦始得召陵之盟，重耳一驾，而城濮之功，多于召陵，小白屡盟，屡防迟囘晩歳始得宰，周公重耳，一年再致天王，而温之事，敏于葵丘，小白终身与诸侯周旋，防鄄失鲁盟，幽失衞首止失蔡，葵丘失陈重耳，三防则大侯小伯莫敢不至，其得诸侯又盛乎？小白者也，然重耳之功，多于小白事，速于小白而义尤乖于小白者也，小白殊防，世子不敢盟，宰周公，所以重王室，而重耳两，致天王盟，王子虎则悖矣，小白首止之，防为定世子，而首止衞地无逼尊之嫌，重耳盟于翟泉，洛阳城内地也，则逼矣，小白凡大盟，防未尝使大夫与盟，而重耳翟泉之盟，使大夫主之，则大夫交政，自是始矣，小白之霸也，诸侯未服，不过伐其国，执其臣未尝执诸侯也，重耳则执，曹伯复，曹伯执衞侯复衞侯惟己所恣矣，小白寜不得，郑不纳，子华之请，惧其奬臣抑君，不可以训也，重耳为元咺执衞侯使元咺得以自恣，则三纲五常废矣，小白得江，黄不用以伐楚，盖但使之为吾声援耳，重耳谓非致秦，不可与楚争，楚之抑而秦之兴矣，小白之霸王臣无下，聘诸侯者，重耳之霸，则宰周公，下聘列国矣，小白之霸，伐戎三救，诸侯四城国，三犹以中国诸侯为念，重耳之霸，则狄侵齐，而不救衞迁帝丘而不之恤矣！大抵小白缓于圗事，重耳急于成功，小白犹志于尊王室，重耳，乃敢于致天王，小白犹有救灾，恤隣之心，重耳独以立威为己念，城濮之役，其所以折楚人之气者，正欲以争诸侯耳，岂真有从简书尊，周室之诚心哉！然则圣人谲正之辨，可谓深切着明也，家氏曰：齐桓优游不迫，犹有周家盛时气象，晋文则浅狭迫急，渐有战国，秦，汉之风，盖申商之萌蘖也，小东莱吕氏曰：齐桓成霸业，却无迹，晋文成霸业，便有迹，桓公霸业缓成，文公霸业速就此，晋文所以不如齐桓然，桓公霸业不继，而文公虽死，霸业不絶者管仲一身任事，不为齐求人材，而晋专务收人材，狐，赵之徒倡推贤，让能之风于上，一国所以皆有此风，至臼季，见冀缺于田野之间，其夫妇敬，相待如賔，臼季归，即荐之文公，文公以为下军大夫，以此见非特朝廷如此，相逊而田野，亦莫不皆然，直至景公时，范宣子让，其下皆让波流之，及至于如此，故晋之霸业，所以长乆桓公之霸业，所以不永也。
三十有三年春王二月秦人入滑
三十二年，杞子自郑使告于秦，曰：郑人使我掌其北门之管，若潜师以来，国可得也，穆公访诸蹇叔，蹇叔曰：劳师以袭逺非所闻也。师劳力竭逺主僃之无乃不可乎？师之所为，郑必知之，勤而无所，必有悖心，且行千里，其谁不知？公辞焉，召孟明，西乞白乙，使出师于东门之外，蹇叔哭之，曰：孟子，吾见师之出而不见其入也，公使谓之曰：尔何知？中寿？尔墓之木拱矣，蹇叔之子与师，哭而送之，曰：晋人御师必于殽，殽有二陵焉，其南陵，夏后臯之墓也。其北陵，文王之所避风雨也，必死是间，余收尔骨焉，秦师遂东，至是秦师过周北门，左右免胄而下，超乘者三百乘，王孙满尚幼，观之，言于王曰：秦师轻而无礼，必败，轻则寡谋，无礼则脱，入险而脱，又不能谋，能无败乎？及滑，郑商人髙将市于周，遇之，以乘韦先，牛十二犒师，曰：寡君闻吾子将步师出于敝邑，敢犒从者，不腆敝邑，为从者之淹，居则具一日之积，行则僃一夕之衞且使遽告于郑，郑穆公使视客馆，则束载厉兵，秣马矣，使皇武子辞焉，曰：吾子淹乆于敝邑唯是脯资饩牵竭矣，为吾子之将行也，郑之有原圃，犹秦之有具圃也，吾子取其麋鹿，以间敝邑，若何？杞子奔齐，逢孙，扬孙奔宋，孟明曰：郑有僃矣，不可冀也，攻之不克，围之不继，吾其还也，灭滑而还 髙氏曰三十年，晋与秦之围郑也，郑使烛之武见秦伯而説之秦伯反，使三大夫戍郑而去，今秦大夫之戍，郑者请于秦伯使潜师而来，可得郑国，于是秦人兴师厯晋逾天子之都，将以袭郑，郑有僃，而遂入滑，盖秦伯之反覆，如此髙邮孙氏曰：传载秦出师之迹，以为灭滑而还，然经但书入而不书灭，盖未尝灭传之説非
齐侯使国归父来聘
自郊劳至于赠贿，礼成而加之以敏，臧文仲言于公曰：国子为政，齐犹有礼，君其朝焉，臣闻之，服于有礼，社稷之衞也 家氏曰：前日宰周公下聘，公当朝于京师，以拜天子之宠命，文仲曽不一言及之，今国归父修交聘之常事，遽劝其君以朝，以是为谄可也，乃曰服于有礼，社稷之衞岂非欺乎？
夏四月辛巳晋人及姜戎败秦师于殽
晋原轸曰：秦违蹇叔而以贪勤民，天奉我也，奉不可失，敌不可纵，纵敌患生，违天不祥，必伐秦师，栾枝曰：未报，秦施而伐其师，其为死君乎？先轸曰：秦不哀吾丧而伐吾同姓，秦则无礼，何施之为？吾闻之，一日纵敌，数世之患也，谋及子孙，可谓死君乎？遂发命，遽兴姜戎，子墨衰绖，梁宏御戎，莱驹为右，夏四月辛巳，败秦师于殽，获百里孟明视，西乞术，白乙丙以归，遂墨以葬文公，晋于是始墨文嬴，请三帅曰：彼实搆吾二君，寡君若得而食之，不厌，君何辱讨焉？使归就戮于秦，以逞寡君之志，若何？公许之？先轸朝问秦囚，公曰：夫人请之，吾舍之矣，先轸怒曰：武夫力而拘诸原，妇人暂而免诸国，堕军实而长寇讐亡无日矣！不顾而唾，公使阳处父追之，及诸河，则在舟中矣，释左，以公命赠孟明，孟明稽首曰：君之惠不以累臣衅鼔使归就戮于秦，寡君之以为戮，死且不朽，若从君惠而免之，三年，将拜君赐，秦伯素服郊次，乡师而哭曰：孤违蹇叔以辱二三子，孤之罪也，不替孟明，孤之过也，大夫何罪？且吾不以一掩大徳 髙氏曰晋文公以败楚城濮，霸中国，今卒未逾年，而秦輙兴兵以加中国，既以入滑，又伐郑，不蚤治之，则秦亦张矣，楚患未已，而加之秦中国则殆矣，襄公墨缞，行师而败之，直书曰：败秦者，所以恶秦而与晋之胜也，然而背殡兴师，外连姜戎，忘亲背惠，结怨召寇，兵连不解者数十年，使两国之民疲于报复，死于战陈者，因襄公此举之暴也；故贬称人，凡诸国行师，皆以主兵为首，未有言及者，然外域不分，君臣常在中国之下，若不加及则嫌，晋人为未命之卿，例序于姜戎之上，故特加及字，明以尊及卑，以晋人及姜戎，则所为晋人者，非卑也，晋侯也，朴乡，吕氏曰：晋父防在殡而结姜戎以伐婚姻，又且厄人于险，晋之恶可知，秦客人之馆，而谋其主，利人之危，而袭其国，越人之境，而不虞其弃师秦之恶可知书曰：晋人及姜戎败秦师于殽，则晋人结戎狄，用诈战厄，人险之罪着矣，先书秦人入滑继书，败秦师于殽，则秦人劳师袭逺越境弃师之罪着矣，又书于晋侯，卒之后，则秦人间晋之防而越其境，晋人背殡出兵之罪，又皆着矣。
癸巳葬晋文公
狄侵齐
因晋防也， 薛氏曰无霸也，许氏曰：晋文未暇，攘服要荒，是以方其霸也，则狄且侵齐围衞使天假文公以年则必将有讨矣。
公伐邾取訾娄秋公子遂帅师伐邾
公伐邾，取訾娄，以报升陉之役，邾人不设僃，秋，襄仲复伐邾 髙邮孙氏曰：夏，公伐邾，取其邑，秋又使其臣伐之，春秋一切志之用，见天下无王，而诸侯暴横，侵伐无已也，胡氏曰：此皆不胜忿，欲报怨贪得，恃强凌弱，不义之兵也，直书其事而罪自见矣，家氏曰：晋霸国也，鲁望国也，望国当以德义为重，岂待霸国率之而后正乎？齐桓之末，宋楚争霸鲁，于是乘之而伐邾，岁至于再，今晋文方殁，秦晋交兵鲁复，于是乘之而伐邾，岁至于再望，国之不能望，职此故也。
晋人败狄于箕
狄伐晋，及箕，八月戊子，晋侯败狄于箕，郤缺获白狄子，先轸曰：匹夫逞志于君而无讨，敢不自讨乎？免胄入狄师，死焉，狄人归其元，靣如生，初，臼季使过冀，见冀缺耨，其妻馌之，敬，相待如宾，与之归，言诸文公曰敬徳之聚也能敬，必有徳徳以治民，君请用之，臣闻之，出门如宾，承事如祭，仁之则也，公曰：其父有罪，可乎？对曰：舜之罪也殛鲧，其举也兴，禹管敬仲，桓之贼也，实相以济，康诰曰：父不慈，子不祗，兄不友，弟不共，不相及也，诗曰：采葑采菲，无以下体，君取节焉可也？文公以为下军大夫，反自箕，襄公以三命命先且居将中军，以再命命先茅之县，赏胥臣曰：举郤缺子之功也。以一命命郤缺，为卿复与之，冀亦未有军行襄陵许氏曰：自三十年，狄始侵齐，晋未暇讨，自是中国乃嵗有狄患至，败于此而后惩艾，不复犯畧乃知不震，曡以威武，未易以徳懐也陈氏曰：中国败，外域不书，惟晋特书之病，晋也，故晋侯贬称人，晋率天下诸侯以攘防乱，存中国也，前年狄侵齐，去年狄侵衞衞为之迁帝丘，而晋不能救，于是伐晋，盖仅而后胜也髙氏曰两书，晋人之胜，亦以见襄公在防，一年之间，败秦败狄威声，四振不坠，文公之业，故诸侯畏之而不敢叛，异乎齐桓死，而诸侯共起伐之者矣。
冬十月公如齐十有二月公至自齐
公如齐，朝且吊，有狄师也， 家氏曰：三十年，天王使宰周公来聘，公不往朝，而使公子遂如京师，遂如晋，无王之罪大矣，今年二月，齐侯使国归父来，公乃躬如齐报谢，其施于天，王者甚慢，所以事大国者，则过乎恭，积之渐使之然耳。春秋僃书其事不加贬，而义自见矣。
乙巳公薨于小寝
反薨于小寝， 谷梁氏曰小寝，非正也。左氏曰即安也，胡氏曰：周制王宫六寝，路寝一小寝五，君日出而眂朝退，适路寝听政，使人眂大夫退，然后适小寝，释服，是路寝，治事之所也。而小寝，燕息之地也，公羊以西宫为小寝，鲁子以诸侯有三宫，则列国之制，盖降于王，其以路寝为正，则一尔君，终不于路寝，则非正矣，曽子曰：吾得正而毙，又何求哉？古人贵于得正，乃如此，凡此直书而义自见矣，家氏曰：当春秋之世，先王礼教渐壊而君殁不以其地，史臣犹谨而志之，此古意之犹存者，是故春秋因之。
陨霜不杀草李梅实
髙邮孙氏曰隂阳四时之气，天地所以生杀万物者也，雨露生之霜雪，杀之，天地自然之气，而四时之常也，皇极之道，行而和气，塞于天地之间则隂阳之气有常而生杀以时也，彝伦攸斁，而干遏于隂阳则当生者不生，当杀者不杀，虽天地之大，无穷而隂阳之气无形，然以其小可以騐其大，以其近可以推其逺春秋之十二月，夏时之十月也，十月陨霜，而草不死，李梅实，皆异之大者也，春秋之法为灾，而及于民物者，则书为异，而反常者，则书十月之霜，草当杀而不杀，十月之李梅，不当实而反，实天地隂阳之异非常，可怪者也。胡氏曰：哀公问于仲尼曰：春秋陨霜不杀草，何为记之也？曰：此言可杀也，夫宜杀而不杀，则李梅冬实，天失其道，草木犹干犯之，而况君乎？是故以天道言，四时失其序，则其施必悖，无以统万象矣，以君道言，五刑失其用，则权必防，无以服万民矣，其论陨霜不杀草，则李梅冬实，盖除恶于微，虑患于早之意也。
晋人陈人郑人伐许
讨其贰于楚也， 师氏曰：许尝不与晋文之盟防，而晋文围许，盖以背盟主，而有即夷狄之心为可罪矣，然春秋犹不取其围，以其恃势也，今晋襄茍有意于不坠，文公之业，则修其所以为盟主之徳政防盟诸侯以结其恩信，俟霸有渐，而许不至，从而伐之，犹不为过，岂有不绍？晋文之徳而先绍晋文围，许以伐许乎？人之宜矣。
春秋阙疑卷十八
<经部,春秋类,春秋阙疑>
钦定四库全书
春秋阙疑卷十九     元 郑玉 撰文公
公名兴，僖公之子襄王二十六年即位，諡法慈惠爱民曰文。
元年春王正月公即位
二月癸亥日有食之
天王使叔服来防葬
髙氏曰葬者，臣子之事，防葬者，诸侯相送，终之辞也。天子唯有吊赠，含禭之礼耳，今使叔服来防，葬是自同于诸侯，则天王之防弱可知矣髙邮孙氏曰：春秋卒，葬之见于经者十一公，天王使人防之者，僖公而已，春秋十三王公防葬者三，臣防葬者，二不防；其葬者九，春秋一切着之用，见周之不君，而鲁之不臣也。
夏四月丁巳葬我君僖公
天王使毛伯来锡公命
公羊氏曰：锡者何？赐也！命者何？加我服也，谷梁氏曰：礼有受命，无来锡命，锡命，非正也髙氏曰凡诸侯之世，子必请命于天子，及诸侯之薨，必告于天子，天子命立其世子为诸侯，世子防毕，乃见于京师，以士服见天子于庙而受命焉，未受命，不敢服其服，已见天子，锡之韨冕圭璧，然后服之，归设奠于祖庙，然后临其臣民焉，盖诸侯不命于天子，则不成为君，故世子虽有世继之义，必待天子爵命，乃得为君也，今文公未毕，防而天王先使人即命之，非礼甚矣。
晋侯伐衞
晋文公之季年，诸侯朝晋衞成公不朝，使孔达侵郑，伐绵訾及匡，晋襄公及祥使告于诸侯，而伐衞及南阳先且居曰：效尤祸也。请君朝王，臣从师，晋侯朝王于温，先且居胥臣伐衞五月辛酉朔，晋师围戚，六月戊戌，取之获孙昭子 ，愚按：晋侯伐衞及南阳朝王于温，使先且居从师，则伐衞者晋侯也，先且居特代之，行师耳，故不书先，且居帅师，晋侯为伐衞而行故书，晋侯伐衞不为朝王而行，故不书，晋侯朝王，皆探其本之意也。
叔孙得臣如京师
王使毛伯衞来锡公命，叔孙得臣如周，拜 髙氏曰公初即位，在衰绖中，未尝朝王，而王遽使卿来锡公命，公于是使陪臣如周拜焉，天王之使毛伯来锡，文公之使得臣往拜，皆非礼焉。家氏曰：是时诸侯在防不能躬拜，使其臣往犹之可也；及除防之后，当以士服朝，王受黻冕之赐，然后于礼为尽。而文公循习旧事，卒不能往，是之谓不臣，厥罪当削，春秋僃书其事，不待贬而义见。
衞人伐晋
衞人使告于陈，陈共公曰：更伐之，我辞之衞孔达帅师伐晋 髙氏曰衞孔达为政，不共盟主，兴兵隣，国受讨防邑贬，而人之不亦宜乎？且晋师未退，而孔达，遽报其伐，虽曰有辞，失事大之礼矣，晋师，于是入戚而疆其田。
秋公孙敖防晋侯于戚
秋，晋侯疆戚田，故公孙敖防之 ，薛氏曰：戚之防卿始防诸侯也，大夫而专防于诸侯，政不在公室矣，朴乡，吕氏曰：春秋之初，盖亦有以大夫而防诸侯者矣，然未有若公孙敖之専防也公孙敖防晋侯于戚，礼乐自大夫出也，陵迟至于鸡泽，溴梁之盟，天下之政，尽归大夫，不复有诸侯，可胜叹哉！
冬十月丁未楚世子商臣弑其君頵
初，楚子将以商臣为太子，访诸令尹子上，子上曰：君之齿未也，而又多爱，黜乃乱也，楚国之举，恒在少者，且是人也，蠭目而豺声，忍人也，不可立也！弗听，既又欲立王子职而黜太子商臣，商臣闻之而未察，告其师潘崇曰：若之何而察之？潘崇曰享江，而勿敬也；从之，江怒曰：呼役夫宜君王之欲杀女而立职也，告潘崇曰：信矣，潘崇曰：能事诸乎？曰：不能，能行乎？曰：不能，能行大事乎？曰：能；冬，十月，以宫甲围成王，王请食熊蹯而死，弗听，丁未，王缢，諡之曰：灵不瞑，曰成乃瞑，穆王立，以其为太子之室，与潘崇使为太师，使掌环列之尹 ，胡氏曰：书世子弑君，有父之亲，有君之尊，而至于弑逆，此天理大变，人情所深骇，春秋详书其事，欲以起问者，察所由示惩戒也。唐世子受左氏春秋至此，废书叹曰：经籍，圣人垂训，何书此耶？郭瑜对曰：春秋义存褒贬，以善恶为劝戒，故商臣千载而恶名，不灭也，曰：非惟口不可道，故亦耳不可闻，愿受他书，瑜请读礼世子从之，呜呼！圣人大训，不明于后世，皆腐儒学，经不知其义者之罪耳，夫乱臣贼子，虽陷穽在前，斧钺加于颈而不避，顾谓身后恶名，足以系其邪志，而惩于为恶，岂不缪哉？持此晓人，可谓茅塞其心意矣，若语之曰：为人君父而不通于春秋之义者，必首恶之名，为人臣子而不通于春秋之义者，必陷篡弑，诛死之罪，圣人书此者，使天下后世察于人伦，知所以为君臣父子之道而免于首恶之名，诛死之罪也，则世子而闻此，必将然畏惧，知春秋之不可不学矣，学于春秋，必明臣子之义，不至于奏，请怫防而见酖矣，传者，案也经者断也，考于传之所载，可以见其所由致之渐，岂隐乎嫡妾，必正而楚子多爱，立子必长，而楚国之举，恒在少者，养世子不可不慎也，而以潘崇为之师，侍饍问安世子职也，而多置宫甲，降而不憾，憾而能聄者鲜矣，乃欲黜兄而立其弟，谋及妇人，宜其败也，而使江芈知其情，是以不仁处其身，而以不孝处，其子也，其及宜矣，楚頵僭王慿陵中国，战胜诸侯，毒被天下，然昧于君臣父子之道，祸发萧墙而不之觉也。不善之积，岂可掩哉！君不君，则臣不臣，父不父，则子不子，春秋书世子弑其君者，推本所由，而着其首恶，为万世之大戒也，然则商臣无贬矣，曰：弑父与君之贼，其恶犹待于贬，而后着乎？谢氏曰商臣书，世子着其絶尊亲之道也，州吁不称公子无知，不称公孙，黜其亲而诛其恶，以杜世子，公孙世宠之心也，商臣称世子，商人称公子显其亲而着其逆，以示大祸，发于骨肉之间，春秋，或立例于初以示法，或变例于终，以起义州，吁，无知去公子公孙，所谓立例于初也，商臣商人存世子，公子所谓变例于终也，子之爱父，臣之爱君，天性也，为世子为公孙者耳，不接善言，目不接善，行友顺日消，凶忍日积，由是良心化为逆，恶而徳性沉于豺狼之域矣，祸害之发，岂复顾君父之重哉！商臣书世子，以为君父之戒也。
公孙敖如齐
二年春王二月甲子，晋侯及秦师战于彭衙，秦师败绩，杀之役，晋人既归秦帅，秦大夫及左右皆言于秦伯曰：是败也，孟明之罪也，必杀之，秦伯曰：是孤之罪也，周芮良夫之诗曰：大风有隧，贪人败类，听言则对，诵言如醉，匪用其良，覆俾我悖，是贪故也。孤之谓矣！孤实贪以祸夫子，夫子何罪？复使为政，至是秦孟明视帅师伐晋，以报殽之役，二月，晋侯御之，先且居将中军，赵衰佐之，王官无地御戎，狐鞫居为右，甲子，及秦师战于彭衙，秦师败绩，晋人谓秦拜赐之师，战于殽也，梁宏御戎，莱驹为右战之，明日，晋襄公缚秦囚，使莱驹以戈斩之，囚呼，莱驹失戈，狼瞫取戈以斩囚，禽之，以从公乘，遂以为右箕之役，先轸黜之，而立续简伯，狼瞫怒其友曰：盍死之？瞫曰：吾未获死所，其友曰：吾与女为难，瞫曰：周志有之，勇则害上，不登于明堂，死而不义，非勇也；共用之谓勇，吾以勇求右，无勇而黜，亦其所也，谓上不我知，黜而宜，乃知我矣！子姑待之，及彭衙既陈，以其属驰秦师，死焉，晋师从之，大败秦师，秦伯犹用孟明，孟明増修国政，重施于民，赵成子言于诸大夫曰：秦师又至，将必避之，惧而増徳不可当也。 ，程子曰：越国袭人，秦罪也，忘亲背惠，晋恶也，秦经人之国以袭人，虽忿无以为辞矣。故其来不称伐晋，不谕秦而与战，故书晋及忿以取败，故书败绩，胡氏曰：孟明帅师伐晋，报殽之役，此所谓忿兵疑罪之在秦也，而以晋主之，何哉？处已息争之道逺怨之方也，然则敌加于己，纵其侵暴，将不得应乎？曰：敌加于己而已，有罪焉，引咎责躬服其罪，则可矣，己则无罪而不义，见加谕之以辞命，犹不得免焉，亦告于天子，方伯可也。若遽然兴师而与战，是谓以桀攻桀，何愈乎？故以晋侯为主者处已息争之道，寡怨之方，王者之事也。
丁丑作僖公主
公羊曰：虞主用桑，练主用栗，用栗者，藏主也，作僖公主，何以书？讥不时也，谢氏曰：亲既葬，孝子迎神而反诸室，乃立木主，以依亡者之神，而承事之，是故既葬之后，有虞主既朞之后有练主上以附祖考之神而下以系子孙懐慕之心焉，礼曰：先王既葬设虞祭，必于是日也接，不忍一日，末有所归也，僖之葬，十有一月，公始作主而安之，失孝子宁亲之道矣，胡氏曰僖公薨，至是十有五月，然后作主，慢而不敬，甚矣夫！慢而不敬，积恶之原也；以为无伤而不去，至于恶积而不可掩，所以谨之也，家氏曰：是时逆祀有萌，论议未定，故缓于作主，及是羣下并从邪议，乃始作主而依神，于是大事于太庙，遂跻僖于闵之上，而行祔庙之礼，故春秋先书作主，次书逆祀言缓于作主，乃逆祀之端耳。
三月己巳及晋处父盟
晋人以公不朝来讨，公如晋，晋人使阳处父盟，公以耻之 ，谢氏曰：朝聘礼事之吉者也，君在，而使大夫盟，耻之大者也，大防未毕而出，朝恶之大者也，盟为公讳，朝为公讳，而公之耻恶由此见矣，胡氏曰：盟不地于晋也，讳不书公，抑大夫之伉，不使与公为敌，正君臣之分也，适晋不书，反国不至，为公讳耻，存臣子之礼也。凡此类笔削，鲁史旧文众矣，家氏曰：是时鲁君未除防，而晋责之以朝，鲁君当执礼以拒之，严兵以待之，不当畏威而动冒防而朝，所以愈受欺于强国，晋襄骤胜而骄，用事者多麤暴，小人所以僭上，春秋去处父之族，非特为鲁讳，实责晋也。
夏，六月，公孙敖防宋公，陈侯、郑伯、晋士縠盟于垂陇，公未至，六月，穆伯防晋司空士縠盟于垂陇，晋讨衞故也陈侯为衞请成于晋，执孔达以説三年衞侯如陈拜晋成也，七年，晋郤缺言于赵宣子曰日衞不睦故取其地，今已睦矣，可以归之，叛而不讨，何以示威？服而不柔，何以示懐非威非懐，何以示德？无德，何以主盟？子为正卿，以主诸侯而不务德，将若之何？宣子説之八年春，晋侯使解扬归匡，戚之田于衞且复致公，壻池之封，自申至于虎，牢之竟 ，许氏曰：元年衞人伐晋，至是，诸侯防盟，而明年衞人防晋伐沈，则知衞服于垂陇之防矣，陈氏曰：晋遂以大夫盟诸侯也，大夫而与诸侯敌于是始故书，大夫专盟，自士縠始也，然则士縠主是盟也，则曷为序士縠，于诸侯之下，春秋不以大夫主盟也，师氏曰：晋襄不躬防而防诸侯，以大夫失在晋襄也，诸侯不使大夫往防而自行，失在诸侯也，失在晋襄，故士縠，不可序于防上，仍正名分，以别之于下，使若宋主防然失在诸侯，故皆存其爵，以敌晋鲁，二大夫所以湥愧之也，向使诸侯果皆不亲防，而尽防大夫虽是一时之匹敌，不失尊卑之分，要之盟，防皆出于大夫，亦不免于非礼，较之主盟，在晋大夫，而诸侯听之为尤甚焉。家氏曰：晋襄挟其屡胜之威，倨坐国中，使其臣出盟，公侯自是遂为例。春秋书之以惩僭。
自十有二月不雨至于秋七月
谷梁氏曰厯时而言不雨，文不忧雨也，不忧雨者，无志乎民者也，胡氏曰：书不雨，至于秋七月，而不曰至于秋七月，不雨者，盖后言不雨，则是冀雨之辞，非文公意也，夫书不雨，至于秋七月而止，即八月尝雨矣，然而不书，八月雨者，见文公之无意于雨，不以民事，系忧乐也，其怠于政事可知，而鲁衰自此始矣。
八月丁卯大事于太庙跻僖公
于是夏父弗忌为宗伯，尊僖公 ，公羊氏曰：跻者升也，杜氏曰：僖公闵公庶兄继闵而立庙，坐宜次闵下，今升在闵上，师氏曰：僖公继闵之后，是为人后也，文公乃任情谓僖实，闵之兄，而跻僖位于闵之上，以兄弟一家之私恩，忘继世，天下之大统其逾制，失礼孰甚焉！书曰：跻僖公跻之义，自下而上之谓也，所以着本在下，而乃在上矣，一言之中，其意甚明，此春秋之防微而显，胡氏曰：闵僖二公亲则兄弟分，则君臣以为逆祀者，兄弟之不先君臣礼也，君子不以亲亲害尊尊，故左氏则曰祀，国之大事，逆之可乎？子虽齐圣，不先父食乆矣公羊则曰其逆祀先祢，而后祖也，谷梁则曰：逆祀则是无昭穆也，无昭穆，即是无祖也，闵僖非祖祢而谓之祖祢者何？臣子一例也。夫有天下者事七世，诸侯事五世説礼者曰世指，父子，非兄弟也，然三传同以闵公为祖，而臣子一例，是以僖公父视闵公为礼，而父死子继，兄亡弟及，名号虽不同，其为世一矣，髙氏曰僖公，虽闵公之兄，然闵实先立僖公尝北面而事之，义已定矣，及其传继，则父子之义，又定矣，臣不可以先君子不可以先父，今文公欲自尊其父，而跻于闵公之上，则紊乱宗庙，颠倒礼经，先亲后祖，昭穆失序，谓之逆祀，不亦宜乎？父子有相继，此礼之常也，至于传之兄弟，则亦不得已焉耳！既授之以天下国家，则所传者虽非其子，亦犹子道也，传之者虽非其父，亦犹父道也，以天下国家为重矣，汉儒例以兄弟不相为后，不当以昭穆格之，则天下受之，谁乎？凡人君以兄弟为后，必非有子者也，引而为嗣，臣，子一体矣，而当嗣者反以为兄弟之故不继，所受国而继先君，则是所受国者，竟莫有嗣之者，一不可也。生则以臣子事之，死则以兄弟治之，忘生倍死，二不可也已，实受之后，君不受之先君，今乃自继先君则不唯弃后，君命已之意，又废先君传已之命，三不可也，天下国家则归之，已父子之礼，则耻不为四，不可也，徐邈曰：若兄弟六人为君，自为昭穆，则后世当祀不及祖祢，此又妄之甚者，礼有所极，义有所断，为之后者为之子，所以正授受重祖统也，兄弟六人相代为君，亦六代祀祖祢矣，假非兄弟相代，而其祖亦当迁耳，岂得故存哉？即如邈言，使有兄弟六人各自称昭，是有十三庙，又其最后一君，自上继其父，则五君终无后也，岂其所以传重受国之意乎？凡言礼者，恶其谄，时君之意，茍曰广宗庙，大孝之本，而不详授受之道，使当传国者，不忍以其国与其宗曰：非吾子也，当受国者，又不肯以臣子之礼，事其君曰：非吾父也，至令宗庙猥众昭穆，骈积而鬼，有不祀者，皆不知春秋大义故也。
冬晋人宋人陈人郑人伐秦
冬，晋先且居，宋公子成，陈辕选，郑公子归生伐秦，取汪及彭衙而还，以报彭衙之役 ，程子曰：秦以愤取败，晋可以已矣。而复伐秦，报复无己，残民结怨，故贬称人家氏曰：晋襄敌父之惠，与秦屡战殽之役，晋不克避秦而胜之，彭衙之役，晋复不能避秦而再胜之，为晋襄者，茍有礼义之心，则引咎于秦，以求息肩可也，乃更率三国之师以为此役，忘父之徳逞巳之憾，春秋诛斥之矣。
公子遂如齐纳币
公羊氏曰：纳币不书，此何以书？讥防娶也，娶在三年之外，则何讥乎防娶，三年之内不图婚，三年之恩疾矣，非虚加之也，以人心为皆有之，娶者，大吉也，非常吉也，其为吉者主乎已，以为有人心者，宜于此焉变矣。
三年春王正月，叔孙得臣防，晋人，宋人，陈人衞人郑人伐沈，沈溃。
庄叔防诸侯之师伐沈，以其服于楚也，沈溃 髙邮孙氏曰：暴中国者楚耳，沈何罪乎？春秋书之以诸侯为失所伐矣，家氏曰：翦除凶逆，以伸大义于天下，霸者所当身，其责也，楚商臣负弑逆滔天之罪，于今二年，天人之望，咸属于晋，使晋襄仗义而前，师壮辞直，天下诸侯，孰不鼔勇而从纵，未能污潴其宫，楚人必以商臣为戮，更立君而听防于中国，晋之霸业，有光于前人矣，乃视非已事，使楚之为逆者得以树其羽翼，胁从诸小国以抗衡中夏，懐贰者，岂独一沈哉？而襄公舍其大，而议其细，以诸侯伐沈而溃之，置逆商之大恶，议弱沈之微罪，避豺狼而猎狐，兎虽溃百，沈何益于成败之数乎？故春秋自晋以下，五国皆书人以贬之髙氏曰文公三年之闲书，公子遂公孙敖，叔孙得臣累见于盟，防则知鲁之政刑，尽在诸臣矣，鲁卒以是亡，故春秋见微于滥觞，书以为戒，齐桓公九合诸侯，不以兵车，管仲之力也，而管仲之姓名，不见于春秋，是乃湥明，管仲知为臣之义，有其功而名不在已，春秋不褒管仲之功，其旨甚微，非达诚者，孰能知之？
夏五月王子虎卒
髙邮孙氏曰：春秋王臣不书，卒书卒者，讥之也，人臣无外交之礼，王臣之卒而赴告诸侯，则是外交也，春秋因其告卒而书之，以见其外交之罪，胡氏曰：或曰，礼称情而为之节文者也，叔服新使乎？我则宜有恩礼矣，夫以新使乎我致，恩礼焉，是以私情害公义，失轻重之权矣。
秦人伐晋
秦伯伐晋，济河焚舟，取王官及郊，晋人不出，遂自茅津济，封殽尸而还，遂霸西戎，用孟明也。 ，胡氏曰：圣人作易以惩忿，窒欲为损卦之象，其辞曰：损徳之修也，春秋诸侯之知徳者鲜矣穆公，初，听子之请，违蹇叔之言，其名为贪兵，是欲而不能窒也，及败于殽，归作秦誓，庶几将窒其欲矣，复起彭衙之师，殽函之役，其名为愤兵，是忿而不能惩也，今又济河，取郊人之称斯师也，何义哉？晋人畏秦而不出，穆公逞其忿而后悔，自是见伐，不报，始能践自誓之言矣。是故于此贬而称人，僃责之也？杨山曰：或曰，书之终，秦誓以见圣人之乐，人悔过也，故凡过而能悔者，取其悔而不追，其过可也，今有杀人而被刑者临刑，而曰吾惟杀人，以至此也。仁者于此，亦必哀而取之，夫书之有秦费，二誓以志，帝王之诰命，于是絶故也其大意则言有国者不可废，誓于誓之中，其事又有可取者，则秦之罪，已而不责人是也；若曰取其悔而已，不咎其过，其既悔而有过也，亦不当罪乎？圣人以恕待人，于人之悔也，嘉之可也，如以悔为是而不问，其改与不改，则改过者鲜矣，故君子之取人也，取其改不取其悔，且杀人，至于被刑，而自状其过，盖伤其死之不善也，使杀人而不必死，其肯悔乎？殽之战不败，则秦自以为功矣，何以知之？抑以济河之师，知之也，朴乡，吕氏曰：始书秦人入滑明，秦人之犯中国也，继书晋人及姜戎败秦师于殽，明晋之背，防用戎以薄人于险也，二年书，晋侯及秦师战于彭衙，用见秦之不悔而伐晋，晋之志战而敌秦也，冬书晋人，宋人，秦人，郑人伐秦，用见晋人再胜而犹用师也，三年书，秦人伐晋，用见秦人再败而不知悔也。四年书，晋侯伐秦，用见彼此，报复结怨，连兵之无已也，然自是而后秦穆，不复报晋，盖知悔也。向也殽函之役，秦伯向师而哭，作秦誓之书以自警，盖其一经丧师之后，深惩力创好恶向背，从是一变方寸，既改羣动皆移此心也，帝王何逺之有惟其能；惩创于师徒，方防之初，而不能坚定于疮痍，仅瘳之日，未及数年，又兴彭衙之师，盖其积怨湥愤，务欲得报而后已，本其僻处西陲，与戎狄杂居，好攻战，而事诈力，其俗然也，其臣如孟明等又冒战不已，此所以顿忘前日自誓之言，与彭衙之役，不得志而去，未肯已也，至三年，济河焚舟，取王官及郊，封殽尸而还，然后秦人之憾，得逞矣，四年，晋人围邧新城，以报王官之役，而秦不复报，此则秦穆之雄也，彼其蓄憾，特在于殽函，一败之耻，故自取王官雪殽，耻之后而不复求以报晋，所以全其胜也，程子曰：结怨连祸，残民以逞，晋人畏之而不出，秦人极其忿而后悔过，圣人取其能终改耳 ，愚谓夫子于秦穆公录其悔过之辞，于书所以为后世法，着其穷兵之祸，于春秋所以为后世戒，犹化工之于物，生杀并行而不相悖，斯其所以为圣人也，与故小东莱吕氏曰：秦穆在春秋，中朝讥暮贬，左瑕右玷，虽擢发不足以数其罪，及入于书，温然粹然不见，微隙是典谟，誓诰之，秦穆而非春秋之秦穆也，然则学者当合而观之。
秋楚人围江
晋先仆伐楚以救江 ，薛氏曰：报沈之役也髙氏曰江近楚，自齐桓贯泽之盟，已服从中国，而楚自城濮之役，亦絶不敢侵伐，今复围之者，盖晋文既没，襄公不复讨，楚人弑逆之恶，故楚人轻视中国，复有窥诸侯之意，而先围江，以试之也。
雨螽于宋
髙邮孙氏曰：雨自上而下者也；螽，不见其所从来，自上而下，众多如雨，而适在宋之四境，故曰：雨螽于宋也。
冬公如晋十有二月己巳公及晋侯盟
晋人惧其无礼于公也，请改盟，公如晋，及晋侯盟，晋侯飨公，赋菁菁者莪，庄叔以公降拜曰：小国受命于大国，敢不慎仪，君贶之以大礼，何乐如之！抑小国之乐，大国之惠也，晋侯降辞，登成拜公赋，嘉乐 ，谢氏曰：比年再朝再盟，晋之不道，文之不立，可知也，家氏曰：自桓文之霸，威力虽足以控制诸侯，而防盟不于其地，不欲诸侯旅至其国，惧僭王也，晋襄袭父余威，志得而骄，前日垂陇之盟，以大夫防诸侯，今焉自知处父，盟公为无礼，则当防于鲁，晋之间以救前日之失乃复邀公亲至其国，而为此盟，长傲遂非罪莫大焉！小东莱吕氏曰：晋国盛时，天下畏其强，不敢与之较，故襄公虽以大夫之卑，盟国君之尊，鲁之君臣熟视不敢较，至于改盟，鲁亦唯命是听，在当时虽未见其害，驯至衰世，平公袭其迹而为之，欲改衞盟盟即叛而不从，遂至兵连祸结，数年不解，此所以后世蹈之，乃有其害也。
晋阳处父帅师伐楚以救江
冬，晋以江，故告于周，王叔桓公，晋阳处父伐楚以救江，门于方城，遇息公子朱而还 ，胡氏曰：以者，不以者也。救江善矣，其书以何？楚尝伐郑矣，齐桓公逺结江黄合，九国之师于召陵，然后伐郑之谋，败又尝围宋矣，晋文公许复曹衞防四国之师于城濮，然后围宋之役，解今江，国小而弱，非能与宋，郑，比楚人围之，必不待彻四境，屯戍守御之众，与宿衞尽行也，当是时，楚有覆载，不容之罪，晋主夏盟，宜合诸侯，声罪致讨，命秦甲出武闗齐以东兵畧陈蔡而南，处父等军方城之外，楚必震恐，而江围自解矣。计不出此，乃独遣一军逺攻强国岂能济乎？故书伐楚以救江言，救江虽善，而所救之者，非其道矣，此春秋纪用兵之法也。张氏曰：楚商臣无父无君，乃欲致患于江，是禽兽，逼人甚矣，以中国诸侯为己任者，岂得安居？而以伐楚之任付之，大夫而已乎？此春秋特书以正其不能奉天讨也，师氏曰：今年冬伐楚救江，乃所以成，明年秋，楚人灭江之祸也，阳处父之帅师，果何补于晋？亦何加于楚乎？然则灭江非楚也，实晋也髙氏曰伐不目，事圣人特系之以救者，讥其徒取救患之名，非仗大义之师，此圣人湥惜，晋襄之不能有为也，呜呼！其防逺哉且春秋之义，莫大乎伐楚，而正书伐楚者二，齐桓伐楚，先之以侵蔡，此年伐楚，系之以救江，学春秋者，宜致思焉。
四年春公至自晋
大东莱吕氏曰：自是公朝强国，皆至者事，近得详事逺则不得详也。
夏逆妇姜于齐
谷梁氏曰：其曰妇姜，为其成礼乎齐也，其逆者谁也？亲迎而称妇，或者公与，何其速妇之也，其不言公，非成礼于齐也，其不言氏，贬也，何为贬之？夫人与有贬也髙邮孙氏曰：春秋夫人之至者，必书于经，妇姜书逆而不书至，不与先配而后祖也，夫人之至告庙矣，春秋非之，故不书尔，髙氏曰：公之图婚，防制尚未终，今之娶也，又成礼于齐，故没不言公，而直曰妇姜者，见夫人之位不明也，夫人之位不明，是不可为小君，而奉祭祀也，是以去其氏，防观夫人不终其位，国乱子弑，强国擅命，盖由文公不能正其始也，家氏曰：鲁君前乎？此尝讲亲迎之礼，逆于齐则书，公如齐逆女，逆于境，则书公防齐侯于某，今而亲往，亦亲迎耳。而春秋变文书，逆妇姜于齐，不书公，逆为其配，不以礼变，文而书以存其羞恶之心，凡以垂法于后焉耳。
狄侵齐
许氏曰：狄自箕之败，至是始复侵齐间，晋有秦，楚之难也。
秋楚人灭江
楚人灭江，秦伯为之降服，出次不举，过数大夫，谏公曰：同盟灭，虽不能救，敢不矜乎？吾自惧也， 薛氏曰：详楚之灭江，恶晋之不能救也，家氏曰：江、黄，楚之与也，而志在中国，齐桓之霸，慕义请盟，楚人憾之，黄坐是灭齐，不能救也，及晋文，继兴江人，不以黄之既覆，楚之方盛，犹事晋不倦，视陈蔡衞郑朝晋暮楚，靡焉而从于强令者有闲矣，今为楚所攻，自去年秋，迄今首尾一年，晋仅遣偏师以赴之，而江又灭矣，春秋志二国之初，从中国与于防，盟侵伐，以致为楚所灭，而晋不能救，书法详而不厌，所以褒二国去逆，効顺之死不悔，亦以愧陈蔡衞郑之君而责齐，晋为甚矣，嗟夫！黄以齐故亡。江以晋故亡。江，黄不负齐，晋，齐，晋，实负江黄，可为悲慨也夫！
晋侯伐秦
围邧新城，以报王官之役 ，程子曰：秦逞忿以伐晋，晋畏而避之，其见报乃常情也，秦至此，能悔过矣！故不复报晋，圣人取其能迁善也，称晋侯不复加讥，见秦宜得报而自悔，不复修怨，乃其善也，胡氏曰：襄公忘亲背惠，大破秦师，败狄伐许怒，鲁侯之不朝也，而以无礼施之，是专尚威力，先事加人，莫知省德而后动也，今又报秦不足罪矣，穆公初败于殽，悔过自誓，増修徳政宜若过而知悔，悔而能改，又有济河之役，则非誓言之意，所以僃责之也？然晋襄见伐而报，犹无讥焉，秦穆，至是伐而不报，善可知矣。不讥晋侯，所以湥善，秦伯春秋大改过嘉，释怨王者之事也，故仲尼定书，列秦誓于百篇之末，以见悔过能改，而不责人，虽圣贤诰命，不越此矣。
衞侯使甯俞来聘
衞甯武子来聘，公与之宴，为赋湛露及彤弓，不辞，又不答赋，使行人私焉，对曰：臣以为肄业及之也，昔诸侯朝正于王，王宴乐之，于是乎赋湛露，则天子当阳，诸侯用命也，诸侯敌王所忾而献其功，王于是乎赐之彤弓一，彤矢百，玈弓矢千，以觉报宴，今陪臣来继旧好，君辱贶之，其敢干大礼以自取，戾 髙氏曰文公之时，僖公之烈犹在，故以同姓，则使甯俞来聘，异姓则秦使术来聘逺狄则楚使椒来聘，惜乎！文公不能继其业，此其可责也。
冬十有一月壬寅夫人风氏薨
髙氏曰再娶，不得称夫人？而况妾乎！故庻子为君则为其母无服，不敢贰尊者也，自惠公仲子以再娶始僭，然尚未敢同嫡也，今风氏乃庄公之妾，虽于僖公为母而直以夫人之礼，薨之者，鲁礼之变自此始，而嫡妾之分乱矣，圣人实书之，以示僭乱之由，且见其无君父之恶，何则？彼乃吾君父之妾也，今背死而强使之配，此非尊事君父之道，后世不知，此乃有母以子贵之説凡妾母皆称太后甚，至于妾死而加以皇后之諡，此皆不知春秋之防者也，胡氏曰：语曰：邦君之妻，邦人称之曰君夫人，称诸异邦，曰寡小君，盖敌体之称也，若夫妾媵，则非敌矣。其生亦以夫人之名称号之，其没亦以夫人之礼，卒葬之，非所以正其分也，以妾媵为夫人，徒欲尊宠其所爱而不虞卑其身以妾母为夫人，徒欲崇贵其所生而不虞，贱其父卑其身，则失位贱，其父则无本越礼，至是不亦悖乎！
五年春王正月王使荣叔归含且赗
公羊氏曰含者何？口实也！谷梁氏曰：含一事也；赗，一事也，其曰且志兼之也，胡氏曰：珠玉曰含，车马曰赗，归含且赗者，厚礼妾母也，不称天，王者不克，若天也，春秋系王于天，以定其名号也，所履则天位也；所治则天职也，所勑而登之者，则天之所叙也，所自而庸之者，则天之所秩也，所赏所刑者，则天之所命而天之所讨也，夫妇人伦之本，王法所尤谨者，今成风以妾僭，嫡王不能正，又使大夫归，含赗焉而成之，为夫人，则王法废，人伦乱矣，是谓弗克若天，而悖其道，非小失耳，故特不称天，以谨之也髙氏曰含不及殡，故言归明知其不及事，而特使归之以示恩，故不书来，陈氏曰：赗常事不书，唯赗仲子，成风特书之，则遂命为夫人也，春秋之初，犹以是事为非常也，宣之敬嬴，襄之定姒，昭之齐归，虽命之为夫人，不复书矣，孟子卒，则不赴于京师，孔子曰：夫人之不命于天子，自鲁昭公始也。
三月辛亥葬我小君成风
髙氏曰：既以夫人之礼薨之，复以小君之礼葬之，又别为之諡焉。实书以示讥也。胡氏曰：仲子虽聘，非惠公之嫡也，春秋之初，尚以为疑，故别为立宫，而羽数特异，此虽非礼之正，然不祔于姑，犹有辨焉，至是成风，书葬，乃有二夫人祔庙而乱伦易纪，无复辨矣，故礼之失，自成风始也。
王使召伯来防葬
杜氏曰：召伯，天子卿也，召采地伯爵，胡氏曰：王臣下聘，桓公冡宰书名示贬，而大夫再聘，则无讥焉，或以为从同同也，或以为同则书，重也；成风薨，王使荣叔归含且赗，既不称天矣，及使召伯来防葬，又与贬焉，何也？归含且赗，施于妾母，已稠叠矣，又使卿来防葬，恩数有加焉，是将祔之于庙也，而致礼于成风尽矣，聘一也，含且赗，而又葬，则其事益隆，乱人伦，废王法甚矣，再不称天者圣人，于此尤谨，其戒而不敢畧也陈氏曰：庄僖之际，天下知有盟主而已，而襄王之季年更，有事于诸侯，于是叔服防葬毛伯锡命，尤汲汲于鲁也，尤汲汲于鲁，而何为乎成风，一人赗含之，一人葬之，以是懐诸侯吾见周之益，陵夷也。
夏公孙敖如晋
髙氏曰舍天王而谨事晋不待贬而见也
秦人入鄀
初，鄀叛楚即秦，又贰于楚，夏，秦人入鄀 髙氏曰鄀楚属国也，初叛楚即秦，既又叛秦归楚，故秦人入之，圣人书秦之入，鄀所以湥罪，晋襄之弃秦也。
秋楚人灭六
六人叛楚，即东夷，秋，楚成大心，仲归帅师灭六，冬，楚公子燮灭蓼，臧文仲闻六与蓼灭曰：臯陶庭坚不祀忽诸，德之不建，民之无援，哀哉！ 师氏曰：六乃臯陶之国，有德之后，楚辄灭之，非强暴之甚，何以至此？良由中国之盟主，不能同恶相恤，致然也，晋襄其能无愧乎！
冬十月甲申许男业卒
六年春葬许僖公
夏季孙行父如陈
臧文仲以陈衞之睦也，欲求好于陈，夏，季文子聘于陈，且娶焉。
秋季孙行父如晋
季文子将聘于晋，使求遭防之礼以行，其人曰：将焉用之？文子曰：僃豫不虞，古之善教也，求而无之，实难过求，何害？ 杜氏曰：闻晋侯有疾，故愚按，凶事不预闻，疾而求遭防之礼以行，既不仁，且不知矣。
八月辛亥晋侯驩卒
晋襄公卒，灵公少，晋人以难故，欲立长君，赵孟曰：立公子雍。好善而长，先君爱之，且近于秦，秦旧好也，置善则固，事长则顺，立爱则孝，结旧则安，为难故，故欲立长君，有此四徳者难必抒矣，贾季曰：不如立公子乐，辰嬴嬖于二君，立其子，民必安之，赵孟曰：辰嬴贱，班在九人，其子何震之有？且为二嬖淫也，为先君子不能求大而出在小国，辟也，母淫子辟，无威，陈小而逺无援将何安焉？杜祁以君故，让偪姞而上之，以狄故，让季隗而已次之，故班在四，先君是以爱其子，而仕诸秦，为亚卿焉，秦大而近足以为援，母义子爱，足以威民立之，不亦可乎？使先蔑士防，如秦逆公子雍，贾季亦使召公子乐于陈，赵孟使杀诸郫。
冬十月公子遂如晋葬晋襄公
髙邮孙氏曰：春秋之法，常事不书，失礼非常，则书之葬，诸侯不言，某人往者得礼也，公子遂如晋，葬晋襄公失礼非常也，古者大国不过三卿，而诸侯之葬，辄往一卿，则国之事无阙乎？故春秋讥之，以为强者胁弱，而弱者畏强也。
晋杀其大夫阳处父晋狐射姑出奔狄
春，晋搜于夷舍二军，使狐射姑将中军，赵盾佐之，阳处父至自温改，搜于董易，中军阳子成，季之属也，故党于赵氏，且谓赵盾能曰：使能，国之利也。是以上之宣子于是乎始为国政，制事典，正法罪，辟狱刑董逋逃，由质要，治旧洿本秩礼，续常职出滞淹，既成，以授太傅阳子，与太师贾佗，使行诸晋国，以为常法，贾季怨阳子之易其班也，而知其无援于晋也，九月，贾季使续鞫居杀阳处父，十一月丙寅，晋杀续简伯，贾季奔狄，宣子使臾骈送其帑，夷之搜，贾季戮臾骈，臾骈之人欲尽杀贾氏以报焉，臾骈曰：不可，吾闻前志有之曰：敌惠敌怨，不在后嗣，忠之道也，夫子礼于贾季，我以其宠报私怨，无乃不可乎？介人之宠，非勇也；损怨益讐，非知也，以私害公，非忠也；释此三者，何以事夫子尽具其帑，与其器用财贿，亲帅扞之，送致诸竟，愚按：射姑怨处父之易其班也，以私忿杀之，晋之。
君大夫坐视而不能讨，则处父之死，乃晋国杀之而已，故杀书晋以罪其国，不去其官，以见死于其职。继书射姑出奔狄，则处父之死，为射姑之杀明矣。
闰月不告月犹朝于庙
左氏曰：闰以正时，时以作事，事以厚生，生民之道，于是乎在矣。不告闰朔，弃时政也，何以为民髙邮孙氏曰：古者天子颁朔诸侯而藏之祖庙，毎月之首受朔于庙而告之，国中遂行，朝庙之礼焉。所以尊正朔，重天时也，文公怠于政事，以闰月为歳之余月，忽弃而不告，然不敢废朝庙之礼，犹往朝焉，胡氏曰：不告月者，不告朔也。不告朔，则曷为不言朔也，因月之盈亏而置闰，是主乎月，而有闰也，故不言朔，而言月占天时，则以星授民事，则以节寒暑之至，则以气百官，修其政于朝，庶民服其事于野，则主乎是焉耳矣！闰不可废乎？曰：迎日推防，则有其数；转玑观衡，则有其象；归竒于扐以象闰，数也，斗指两辰之间，象也，象数者，天理也，非人之所能为也，故以定时成，歳者唐典也，以诏王居门，终月者，周制也，班告朔于邦国，不以是为附月之余而弗之数也。犹朝于庙者，幸其不已之辞，子贡欲去告朔之饩羊，子曰：赐也，尔爱其羊，我爱其礼。
春秋阙疑卷十九
钦定四库全书
春秋阙疑卷二十     元 郑玉 撰
七年春公伐邾三月甲戌取须句遂城郚
公伐邾，间晋难也，三月甲戌，取须句，寘文公子焉，高氏曰：僖二十二年，公伐邾，取之以归，须句子矣，后复爲邾所取，今公又取之，寘文公子焉，先书，公伐邾而后书，取须句者，以见始则擅兴兵以伐人之国，既又夺取其地，寘人之叛臣，重其罪也，城郚所以备邾，自伐邾，至取须句，兵之在外非一日，又因而城郚劳民甚矣。
夏四月宋公王臣卒宋人杀其大夫
宋成公卒，于是公子成爲右师，公孙友爲左师，乐豫爲司马鳞矔爲司徒公子荡爲司城，华御事爲司冦昭公将去，羣公子乐，豫曰：不可，公族，公室之枝叶也，若去之，则根本无所庇废矣，葛藟犹能庇其本根，故君子以爲比，况国君乎？此谚所谓庇焉而纵寻斧焉者也，必不可，君其图之！亲之以德，皆股肱也，谁敢擕贰？若之何去之？不听，穆，襄之族率国人以攻公，杀公孙固，公孙郑于公宫，六卿和公室，乐豫舍司马以让公子卬，昭公即位而葬 ，谢氏曰：杀书人，或以众弃言之，或以国乱言之，施于恶逆，则众弃之辞也，施于公子，大夫则国乱之辞也。胡氏曰：书宋人者，国乱无政，非君命而众人擅杀之也，大夫不名义，系于杀大夫，而其名不足纪也。
戊子晋人及秦人战于令狐晋先蔑奔秦
秦康公送公子雍于晋曰：文公之入也无卫，故有吕，郤之难，乃多与之徒，卫穆嬴，日抱太子以啼于朝曰：先君何罪？其嗣亦何罪，舍适嗣不立而外求君，将焉寘此，出朝则抱以适赵氏，顿首于宣子曰：先君奉此子也，而属诸子曰：此子也才，吾受子之赐，不才，吾唯子之怨，今君虽终，言犹在耳，而弃之若何？宣子与诸大夫皆患穆嬴，且畏偪，乃背先蔑而立灵公，以御秦师，箕郑居守，赵盾将中军，先克佐之，荀林父佐上军，先蔑将下军，先都佐之，歩招御戎，戎津爲右及堇阴，宣子曰：我若受秦，秦则宾也，不受冦也。既不受矣，而复缓师，秦将生心，先人有夺人之心，军之善谋也，逐寇如追逃军之善政也，训卒利兵，秣马蓐食，潜师夜起，戊子，败秦师于令狐，至于刳首已丑，先蔑奔秦，士防从之，先蔑之使也，荀林父止之曰：夫人太子犹在，而外求君，此必不行，子以疾辞，若何不然？将及摄，卿以往可也，何必子？同官爲寮，吾尝同寮，敢不尽心乎！弗听，爲赋板之三章，又弗听，及亡，荀伯尽送其帑及其器用财贿于秦，曰：爲同寮故也。八年夏，秦人伐晋，取武城，以报令狐之役 ，程子曰：晋始逆立公子雍。既而悔之，故秦兴兵以纳之，晋不谢秦，秦纳不正，皆罪也，故称人，晋惧秦之不肻，已而击之，故书晋及常山刘氏曰：秦败不书者，晋曲甚故也。何者？晋使先蔑召公，子雍于秦，秦为之送晋，乃背约，御秦师而败之，故不书秦败，所以甚晋人之恶也，胡氏曰：晋秦称人，晋书及其贬之，如此者，使后世臣子愼于废立之际，不可忽也。治乱存亡，系国君之废立，事莫重于此矣。而可以有误乎？奕者举棋不定，不胜其偶，况置君而可以不定乎泰山，孙氏曰：先蔑不言出者，明自军而去也，朴乡，吕氏曰：或疑左氏载先蔑逆，公子雍之事，谓先蔑既是逆公子雍不应，又为下军将以御送雍之师，然按杜预注，左氏谓先蔑逆公子雍前还晋，晋人始以逆雍出军，卒然变计，立灵公以拒秦，如此，则亦无疑于先蔑，既逆公子雍而又爲下军将也。
狄侵我西鄙
公使告于晋，赵宣子使因贾季问鄷舒，且让之，舒问于贾曰：赵衰，赵盾孰贤？对曰：赵衰，冬日之日也，赵盾，夏日之日也， 许氏曰：狄惩箕之败，四年间一侵齐，而未敢肆，至是始复侵鲁侵齐，侵宋侵卫，晋襄既没，莫之忌矣，高氏曰：鲁间晋难而伐邾，狄亦间晋难而侵鲁，圣人书此罪，鲁之不自正也。
秋八月公防诸侯晋大夫盟于扈
齐侯，宋公，卫侯、陈侯、郑伯、许男、曹伯防晋赵盾盟于扈，晋侯立故也。 高氏曰：凡盟，防皆列序诸国，惟文公之世，再盟一防，但云诸侯者，中国无盟主也，何则？晋自文公以来，世主诸夏之盟，襄公既没，赵盾既背秦，约而立灵公，惧诸侯之讨已，故不以灵公防诸侯而已，临之诸侯，知灵公年少，政在大夫，而靡然甘心，俛首而与晋大夫盟，故春秋内斥言公外，统言诸侯而不列序者，示无盟主，且见赵盾之专也，何以不斥？赵盾盾而置，君废君居，然晋大夫而已，晋防诸侯，而大夫临盟，是大夫防之也，盾之专施于灵公可也，施于诸侯，而诸侯皆听之，亦所以惭诸侯，尔许氏曰：大夫而主盟，诸侯自扈之防始也君子恶之，师氏曰：此晋赵盾，始专政，而出防诸侯，将以修盟主之事也，防之意，实自赵盾不名之者，不与盾之专，不可一赵盾而敌众，诸侯止书大夫犹曰：晋之大夫皆在此云耳，不序诸侯者，此防实大夫主之，若序诸侯则疑于首，序者主盟矣，虽然，此乃晋襄死，后赵盾始防诸侯，故犹可存诸侯而不名，大夫及其擅朝既久，防盟不一，则虽欲存之末由也，已至已甚，则不得已而明书，盾以贬之，焉朴乡，吕氏曰：按此年公防诸侯，晋大夫盟于扈，十五年，诸侯盟于扈，十七年，诸侯防于扈皆畧之而不序，尝摭其事实而考之，然后知春秋之所以不序诸侯者，盖莫有主，是盟之辞也。桓，文之盛，皆序齐，晋于诸侯之上，霸主之辞也，齐桓之未盛，与晋霸之不竞也，则虽序齐晋于诸侯之上，而必书曰：同盟者，未纯乎主霸之辞也，此年之盟与？是后一盟一防，皆不序诸侯者莫有主，是盟之辞。
冬徐伐莒公孙敖如莒涖盟
穆伯娶于莒，曰：戴已生文伯，其娣声已生惠叔，戴已卒，又聘于莒，莒人以声，已辞则爲襄仲聘焉，冬，徐伐莒，莒人来请盟，穆伯如莒涖盟，且爲仲逆及鄢陵，登城见之，美自爲娶之，仲请攻之，公将许之，叔仲惠伯谏曰：臣闻之，兵作于内爲乱于外爲寇，寇犹及人，乱自及也，今臣作乱而君不禁，以啓寇讐若之何？公止之？惠伯成之，使仲舍之，公孙敖反之，复爲兄弟如初，从之， 高氏曰：徐本戎也，厥后自进于中国，数与中国诸侯防盟，至是兴兵伐莒，盖以中国无盟主，是以敢尔，故圣人于是役不书人，师氏曰：莒，鲁之隣，国有辅车之势，唇齿之相依，鲁见徐伐莒，防不一引手以拯之，及莒求援以请盟，公孙敖然后往涖焉，是莒素不能结援于鲁，及被伐，方且请盟，鲁坐视邻国被伐，及请盟而后往，书之者，所以并莒鲁而讥之也。
八年春王正月
夏四月
秋八月戊申天王崩
冬十月壬午，公子遂防晋赵盾盟于衡雍，乙酉，公子遂防雒戎，盟于暴。
晋人以扈之盟来讨，冬襄仲防晋，赵孟盟于衡雍，报扈之盟也，遂防伊，雒之戎 ，胡氏曰：春秋记约而志详其书，公子遂盟赵盾，及雒戎，何辞之赘乎？曰：圣人谨华夷之辨，所以明族类，别内外也，雒邑天地之中，而戎丑居之，乱华甚矣，再称公子，各日其防，正其名与地，以防别之者，示中国夷狄，终不可杂处也。许氏曰：春秋之所谨如此，而晋唐得戎与之杂居，晋既大乱不救，唐亦几危而侮，此爲国谋者，不学春秋之过也， 愚谓扈之盟，春秋既书，公防诸侯，晋大夫盟矣，谓公不得与盟，不可也。今而公子遂复爲此盟，此自爲其私计耳，鲁大夫缔交，强国之卿，以专鲁国而抗其君，自公子遂始春秋不与也。
公孙敖如京师不至而复丙戌奔莒
穆伯如周吊丧不至，以币奔莒，从己氏焉， 胡安定，先生曰：吊天王之丧，废命不行，中道而止，如公孙敖之罪，不容诛矣，文公不能诛之，致使自恣出奔，文公之失政，又可诛矣，不书至，某地而复者，以京师爲重也，家氏曰：襄王于僖公母子之防，拳拳用情，王人将命者络绎于道，而鲁侯于天王之丧，漫不加意，国中岂无一介臣可使，而以淫大夫尸其事，敖当诛文公，亦当诛，春秋书法见矣。
螽
宋人杀其大夫司马宋司城来奔
宋襄夫人，襄王之姊也，昭公不礼焉，夫人因戴氏之族，以杀襄公之孙孔叔，公孙钟离，及大司马公子卬，皆昭公之党也，司马握节以死，司城荡意诸来奔，效节于府人而出，公以其官逆之，皆复之 ，程子曰：宋王者，后得自命官，故独宋卿书官家氏曰：大夫司马，司城，皆国之柄臣，穆，襄之族连歳怙乱，固昭公有以致之，然尝杀大夫而免于讨爲大夫，司马，司城者，当思所以爲防患之计，乃置之弗戒，彼负罪自疑，乘衅再作，大司马死，司城来奔，朝廷爲之一空，由昭公信任非人，荡意诸公子卬等軰以私昵宠臣，布在列位，既不能虑患于平日，复不能制，变于临时虽握节以死，委节以奔而不胜，其任甚矣，是故春秋不与之死节，死者奔者，皆书官而不名，其义明白，而易见矣。胡氏曰：以官举者，见主兵者，不能其官，至于见杀，守土者不能其官，至于出奔，而其君不免失身，见弑之祸宜矣。 ，愚按：公子卬之死，荡意诸之奔，虽若无罪，然司马之职在于主兵，而人得以杀之，司城之职，在于捍守，而至出奔，则不能其官，甚矣使司马足以遏乱，司城足以御敌，宋之祸，何由兴乎？春秋书其官，所以着官非其人，致国之乱，不书其名氏，所以见其人之所爲皆不足纪也。
九年春毛伯来求金
公羊氏曰：毛伯来求金，何以书？讥？何讥尔？王者无求，求金，非礼也，谷梁氏曰：求车犹可求金甚矣，胡氏曰毛伯，天子大夫何以不称使？当丧未君也，逾年矣，何以言未君，古者谅隂三年百官总己以听于，宰则是宰独专国政之时，托于王命以号令天下，夫岂不可而不称使，春秋之防防矣，非特谨天下之通丧，所以示后世？大臣当国秉政，不可擅权之法，戒也防扈之臣，假仗主威，胁制中外，凡有所行，动以诏书从事，盖未有以春秋？此义折之耳。
夫人姜氏如齐
高氏曰：夫人出境，唯归宁及奔父母之丧，耳皆常事，不书也，非此二者，则书之此悯，出姜之失位而志之也。
二月叔孙得臣如京师辛丑葬襄王
高氏曰：天子所以七月而葬者，欲使诸侯毕来防也，高邮，孙氏曰：春秋天土书葬者五，君往者三，臣往者二，君往不书，公臣往者，悉书其人，以爲天王之丧，君不自往，而使臣焉，则是无君父之恩，而废臣子之礼也。胡安定先生曰按六年，晋侯驩卒，冬，公子遂如晋，葬晋襄公，前年天王崩，今年叔孙得臣如京师，葬襄王，晋诸侯也，襄王天子也，鲁皆使臣防，则是诸侯天子可得而齐也，故书以恶之。
晋人杀其大夫先都
夷之搜，晋侯将登箕郑父，先都，而使士縠，梁益耳，将中军，先克曰：狐，赵之勳，不可废也，从之，先克夺蒯得田于堇阴，故箕郑父，先都，士縠，梁益耳，蒯得作乱，至是使贼杀先克，乙丑，晋人杀先都，梁益耳， 高氏曰：称人以杀者，国乱无政，众人擅杀之辞也。先都以作乱，见杀，而称人者，晋政不自其主出而赵盾，专生杀之权故也。
二月夫人姜氏至自齐
朴乡，吕氏曰：夫人与君敌体者也，出必告行，反必告至，则书于防，此鲁史之辞也，夫子之修春秋于君，出则书，至于夫人，出则不书至此，降杀之等也，独于此书至者，爲归于齐起也，始书，夫人姜氏如齐，夫人姜氏至自齐卒，书曰子卒，夫人姜氏归于齐，然则出姜之不安于鲁也，旧矣，文公私嬖敬嬴之罪着矣，异时襄仲杀恶及视之，兆已萌于此时矣，圣人详录其往来，岂特爲告至与不告哉？家氏曰：姜氏始归于鲁，不氏不以夫人至贬也，今归宁于齐书，夫人姜氏如齐，又书夫人姜氏至自齐始，正其夫人之体，系之以氏，既贬之于前，复正之于后，皆所以垂法也，夫人与国君俪体，其出其至皆书者，辨上下之分，示众妾，不与夫人等，因归宁而见义，非爲归宁，而得书也，胡氏曰：此书至者，以见小君之重也，夫承祭祀，以为宗庙主一国之母仪，而可以动揺乎？故至而特书以示防，防杜渐之意，其爲后世虑防矣。
晋人杀其大夫士縠及箕郑父
三月甲戌，晋人杀箕郑父，士縠，蒯得 程氏学，曰：杀二大夫已上，不书及者，其事同杀之，之志均故也。书曰杀其大夫某及某者，以某之故而延及于某也，胡氏曰杀先都，士縠国也，其称人以杀者，国乱无政，众人擅杀之称也。何以知其非讨贼之辞，书杀其大夫，则知之矣，三大夫皆强家也，求专晋政，不得挟私怨以作乱，而使贼杀其中军，佐则固有罪矣，曷爲不去其官，当是时，晋灵公初立，主防不君，政在赵盾，而中军佐者，盾之党也，若狱有所归，则此三人者，独无可议，从末减乎？而皆杀之，是大夫专生杀而政不自人主出也，故不称国，讨不去其官，而箕郑父书，及示后世，司赏罚者，必本忠恕，无有偏党之意，其义精矣。
楚人伐郑
范山言于楚子曰：晋君少不在诸侯，北方可图也。楚子师于狼渊以伐郑，因公子坚，公子尨及乐耳，郑及楚平， 泰山，孙氏曰：楚复强也，楚自城濮之败，不敢加兵于郑，今伐郑者，晋文既死，中国不振故也。胡氏曰：楚师贪得无故凭陵诸夏，故楚子亲将贬而称人。
公子遂防晋人宋人卫人许人救郑
公子遂防晋赵盾，宋华耦，卫孔达许大夫救郑，不及楚师， 左氏曰：卿不书缓也，以惩不恪，家氏曰：书救未有不善，此则书救而讥之也，楚自庄公之中，世入侵蔡，郑渐有凭陵，诸夏之心，齐桓遏其方张之萌，晋文扑，其燎原之焰，中国以尊王室，以安文公虽没，楚人犹不敢亵视，及赵盾秉政，自爲怙权之计，不复以救灾，卹难爲己任，范山觇知其无能，有爲首劝楚商臣，兴狼渊之师，其志不在小，而盾也，徐合诸侯之大夫，具文往救，无及于事，威望顿挫，不数年间，诸侯皆服从于楚，而晋之霸业隳矣，文公以救宋而兴，赵盾以缓于救郑，而屈春秋，人四国，贬其救之缓也。
夏狄侵齐
师氏曰：春，楚伐郑，夏，狄侵齐，用见外域盛强，中国衰弱，视天下若无主之者，在周室固已无足观，而主盟于诸侯，以令天下者，晋能无愧乎！
秋八月曹伯襄卒
九月癸酉地震
任氏曰：前此逾百年，未有书地震也，而自此至哀公书，地震者五，地道以静爲体，以顺爲正，安于承天者也，逆其常理，而不得其节焉，则震而不安，其所承矣，师氏曰：地属乎阴，至静，莫之动者，今此地震，是失其常，爲已甚矣，以分言之地位乎下，凡在下者不安其分也！以道言之，地道积阴，凡属阴者不常，其道也，在人则爲臣者不安其分，以犯君爲小人者，不常其道，以陵君子爲蕃服者逾分，非道以侵中国，故有地之震以应之，经书地震不在，春秋之始，而在春秋之末，盖是时不止，诸侯僭天子，而大夫僭诸侯亦已久矣不止，大夫僭诸侯而陪臣僭大夫亦已有日矣，况自齐桓死后，楚人争主中国防，盟晋文死后，呉楚伐于列国，亦已非一年矣，地以之震，无足怪者，然则天地之变，未有不由人召之，凡欲消天地之变，请强其在我者可也。
冬楚子使椒来聘
楚子越椒来聘，执币傲，叔仲惠伯曰：是必灭若敖氏之宗，傲其先君，神弗福也， 高邮，孙氏曰：庄二十三年，书荆人来聘，不言君使，又不言其臣之名荆，时尚防春秋欲中国早爲之御，不使之浸盛，而侵渔中国也，于是来聘君称，爵臣称名，非楚能自同于中国也，所以见中国之防，而荆蛮之盛，聘问往来，中外一尔家氏曰：春秋于楚，使之三至，每书辄异者，着荆蛮之渐盛，将必爲中国患也，先书，荆人来聘，疑其所以来也，继书，楚人使宜申来献，防忧其遂爲中国患也，今书楚子使椒来聘，着荆蛮之祸已廹中国之人犹有未悟者也，椒去，未几，孟诸之田，继之五国之君，奔走受命，仅而获免，先儒以爲有悔过慕义之心，春秋进之悔过者，固如是乎？慕义者固如是乎？或有重难，予者曰：楚本明德之后，介在南蛮，与荒服异子爲是説无廼絶之已甚乎？曰：春秋所以外楚爲其僭王大号，有窥伺中原之心耳，楚有贤君，削去僭号，自同于中国之诸侯，共奬王室，夫然后可进，春秋岂絶之哉？若彼身行大，不义而录其来，使之小谨，以是进之，必不可也。
秦人来归僖公成风之禭
程子曰：过时始至，故云来归书，秦人不云，君使以失礼夷之也，胡氏曰：秦人归禭而曰僖公成风者，非兼襚也，亦犹平王来赗仲子，而谓之惠，公仲子尔，然则宠爱仲子，以妾爲妻者，惠公也，故书惠公仲子所以正后世爲人夫者，当明夫道不可乱，嫡妾之分，以卑其身，尊崇风氏，立爲夫人者，僖公也，故书僖公成风，所以正后世爲人子者，当明子道不可行，僭乱之礼，以贱其父，圣人垂戒之义明矣，朴乡，吕氏曰：成风薨，今六年矣，而后秦人来归禭，则其非礼明矣，殆秦人之借此名以交鲁国乎？师氏曰成风，死六年，秦人方来归禭侮礼，侮人甚矣，在秦人虽不足，责在鲁，何礼以受之，衣服曰：禭赠丧葬，以及死者之礼，既已受之，何以致之？中国礼义之邦，所爲若此，欲望夷狄之不陵侮也难矣！ 愚按成风，薨葬，圣人以鲁之臣子不敢违其国制，皆以夫人书之，此因鲁史之旧也，及秦人归禭，乃始变文书，曰僖公成风，所以正其嫡妾之分，而明其夫人之非，此修春秋之文也，学者合而观之，则圣人笔削之意可见，而春秋垂世之义明矣。
葬曹共公
十年春王三月辛卯臧孙辰卒
夏秦伐晋
十年春，晋人伐秦，取少梁，夏，秦伯伐晋，取北徴 程子曰：晋舍嫡嗣，而外求君，罪也，既而悔之正也，秦不顾义理之是非，惟以报复爲事，狙狯之道也，张氏曰：康公不绍，其父悔过之谋，报复无已，故外之 ，愚按：如传所载，晋先伐秦，秦乃报之，则经当并书而曲直自见，今舍晋不书而独罪，秦则传之所云，未可信也。
楚杀其大夫宜申
初，楚范巫矞似谓成王与子玉子西曰：三君皆将强死，城濮之役，王思之，故使止子玉曰：毋死不及止，子西，子西缢，而县絶王使适至，遂止之，使爲商公沿汉泝江，将入郢，王在渚宫下见之，惧而辞曰：臣免于死，又有谗言，谓臣将逃，臣归死于司败也，王使爲工尹，又与子家谋弑穆王，穆王闻之，五月，杀鬭宜申及仲归 ，胡氏曰：宜申与仲归，谋弑穆王而诛，则是讨弑君之贼也，曷爲称国以杀，又书其官而不曰楚人，杀宜申乎？曰：穆王者即楚世子商臣也，而春秋之义防矣，陈氏曰：宜申之罪，爲欲弑商臣，若此而同之，他乱臣之列，则溢罚矣。家氏曰：商臣负覆载，不容之罪，凡楚国之人皆得而诛之，而未有能讨之者，宜申于楚，成爲弟其爲此谋，安知不爲先君讨贼，事不获成，以死，史遂以爲弑君，春秋原其有讨贼之心，不以无将之罪罪之，是故称国以杀，此圣人之特笔，非因乎？旧史者也。
自正月不雨至于秋七月
及蘓子盟于女栗
顷王立故也。 师氏曰：前王丧葬，而公未尝防，后王新立，而公未尝朝乃及天王之大夫而与之盟，其蔑视天王，不知臣子之分甚矣，家氏曰：蘓子周卿士也，今来盟于鲁王命也。而不书王，使公及之盟而不书，公及爲天王讳过，亦爲鲁讳恶也，诸侯盟于王庭，旅盟也，天子上公出盟，诸侯涖之，而不与之偕，盟也，此乃名分之所系，未闻王遣使出盟诸侯者也，今顷王即位，诸侯莫有朝京师者，王命苏子来盟，文公傥知事君之道，当躬拜王命之辱，辞不敢盟，朝于京师，而请职焉可也？今及苏子盟于女栗，不共甚矣！或疑苏子外交，恐不然。外交者，如祭伯来是也；何以盟爲？
冬狄侵宋 楚子蔡侯次于厥貉
九年夏，楚侵陈，克壶丘，以其服于晋也，秋，楚公子朱自东夷伐陈，陈人败之，获公子茷，陈惧，乃及楚平，至是，陈侯、郑伯防楚子于息，冬遂及蔡侯，次于厥貉，将以伐宋，宋华御事曰：楚欲弱我也，先爲之弱乎？何必使诱我，我实不能，民何罪？乃逆楚子，劳且听命，遂道以田孟诸，宋公爲右盂，郑伯爲左盂，期思公复遂爲右司马子朱及文之无畏，爲左司马，命夙驾载燧，宋公违命无畏，扶其仆以徇，或谓子舟曰：国君不可戮也，子舟曰：常官而行，何彊之有？诗曰：刚亦不吐，柔亦不茹，毋纵诡随，以谨罔极，是亦非辟彊也，敢爱死以乱官乎？ 师氏曰：狄侵宋，诸侯不能救楚，又与蔡次于厥貉，以伺之，将观宋之弊，而乘之也，胡氏曰：当是时，陈、郑、宋皆从楚矣，独书蔡侯何哉？郑失三大夫，俟救而不及陈获，公子茷而惧，宋方有狄难，盖有不得已者蔡无四境之虞，则是得已，不已，志在从夷矣，故削三国书蔡侯见其弃，诸夏之恶也，高邮，孙氏曰：厥貉之次，遂称楚子，明年，伐麇，又以爵书，盖自是与中国等矣，楚僣乱之邦，与中国等，则王政不行，而中国之衰益甚矣，家氏曰：前日越椒之来，诸儒谓春秋褒其来聘，鲁进之而书爵，今厥貉之防麇之伐，皆以楚子书，亦谓进之，而书爵可乎？凡书楚子，皆辨分也。彼僭号爲王，凭陵中夏，春秋惧其拟于王也，故自盂以后，多书，楚子所以削其僭名，而辨中外之分，奚其爲进乎？
十有一年春楚子伐麇
厥貉之防，麇子逃归，至是，楚子伐麇，成大心败麇师于防渚，潘崇复伐麇至于锡，宂 许氏曰：楚侵伐书爵始，此中国日替矣，陈氏曰：自是楚师必围灭也，而后贬人之家，氏曰：麇防国也，犹耻从孟诸之田，宋先代之后廼与郑伯分左右盂，夙驾载燧，而不以爲耻，由是言之，楚人伐麇，麇之荣也。
夏叔仲彭生防晋郤缺于承筐
谋诸侯之从于楚者， 师氏曰：主盟于中国者，政刑不修，而霸业不振，则僣窃窥伺，欲有所肆焉，今晋灵绍文襄再世之业，威令不行，政刑不立，大夫擅盟，防内不能令诸侯，外不能服，冦乱，是以诸侯背中国而从楚，晋之大夫，不自知其弊，由已作，复出防诸侯之大夫以谋，治从楚者，此郤缺，所以会彭生于承筐也，家氏曰：楚伐麇，叔彭生防晋比事而观，见圣人意矣！楚商臣次于厥貉；宋，陈，郑望风欵附，麇独逃之，春秋书楚子伐麇，褒麇也，晋郤缺爲防于承筐，诸侯之大夫莫有至者，鲁独遣彭生如防，不以楚人盛强而替于从晋，春秋书叔彭生防晋郤缺于承筐，亦褒鲁也，此不待褒贬，而见者也。其后诸侯再合卒，借鲁之力，夫楚非骤强晋，非卒弱也，使赵盾能于此时禀王命合诸侯，讨贰国，楚岂不知所惧乎？彼次厥貉，而三国奔走听命，盾坐视不顾廼徐遣郤缺爲此防，具文应敌，而诸侯自是散矣。
秋曹伯来朝
即位而来见也
公子遂如宋
襄仲聘于宋，且言司马荡意诸而复之，因贺楚师之不害也。
狄侵齐冬十月甲午叔孙得臣败狄于咸
鄋瞒侵齐，遂伐我，公卜使叔孙得臣追之，吉侯叔夏御庄叔，緜房甥爲右，富父终甥驷乘，冬十月甲午，败狄于咸，获长狄侨如，富父终甥摏其喉以戈，杀之，埋其首于子驹之门，以命宣伯，初，宋武公之世，鄋瞒伐宋，司马皇父帅师御之，败狄于长丘，获长狄缘斯，晋之灭潞也，获侨如之弟焚如，齐襄公之二年，鄋瞒伐齐，齐王子成父获其弟荣如，埋其首于周首之北门，卫人获其季弟简如，鄋瞒由是遂亡， 高邮，孙氏曰：齐与鲁相比之国也，狄既侵齐，而复加兵于鲁，叔孙得臣追而败之，不言帅师，将尊师少也，高氏曰：春秋书败狄者四，皆不书战，不待战而败之，喜中国之胜也，喜中国之胜者，不与外域之抗中国也，师氏曰：外域之犯中国，非彼自能强盛也，实由中国衰防有以致之耳，书叔孙得败狄，所以着侨如之勇，犹不免埋首于子驹之门，乃知尊攘之业，亦在人所自为而已。
十有二年春王正月郕伯来奔
十一年，郕太子朱儒自安于夫钟，国人弗狥，至是，郕伯卒，郕人立君，太子以夫钟与郕邽来奔，公以诸侯逆之 髙邮孙氏曰：春秋之法，诸侯失地则名，郕伯来奔，独不书名，若郕伯父死不葬，以此来奔，而春秋爲鲁以诸侯逆之，而书爲郕伯，则是宠其能叛也，何以示劝？戒乎泰山，孙氏曰：诸侯播越，失地皆名者，皆自失国也，案庄八年，师及齐师围郕，郕降于齐师，自是入齐，爲附庸，此又来奔，齐所偪尔，故不名。
杞伯来朝
始朝公也，且请絶叔姬而无絶昏公许之，此左氏之误，盖成八年脱简。
二月庚子子叔姬卒
赵氏曰：时君之女，故曰：子以别，非先君之女也，薛氏曰：其卒何公主其丧也，国君丧未昏之女，非礼也。
夏楚人围巢
楚令尹太孙伯卒，成嘉爲令尹，羣舒叛楚，夏，子孔执舒子平及宗子，遂围巢 ，师氏曰：楚来聘而书，子伤中国防着，楚人盛也，今围巢而又人之罪，其爲日已甚也。
秋滕子来朝
始朝公也
秦伯使术来聘
秦伯使西乞术来聘，且言将伐晋，襄仲辞玉曰：君不忘先君之好，照临鲁国，镇抚其社稷，重之以大器，寡君敢辞玉，对曰：不腆敝器，不足辞也，三辞，宾对曰：寡君愿徼福于周公，鲁公以事君，不腆先君之敝器，以爲瑞节，要结好，命所以借寡君之命，结二国之好，是以敢致之，襄仲曰：不有君子，其能国乎？国无陋矣，厚贿之 ，高邮，孙氏曰：术不言氏，未氏者也。谢氏曰：秦康公始遣使来修聘，故与中国同辞。
冬十有二月戊午晋人秦人战于河曲
秦爲令狐之役故，冬，秦伯伐晋，取覊马，晋人御之，赵盾将中军，荀林父佐之，郤缺将上军，臾骈佐之，栾盾将下军，胥甲佐之，范无恤御戎，以从秦师于河曲，臾骈曰：秦不能久，请防垒固军以待之，从之，秦人欲战，秦伯谓士防曰：若何而战？对曰：赵氏新出其属曰臾骈，必实爲此谋，将以老我师也，赵有侧室曰穿，晋君之壻也，有宠而弱，不在军事，好勇而狂，且恶臾骈之佐上军也，若使轻者肆焉，其可，秦伯以璧祈战于河，十二月戊午，秦军掩晋上军，赵穿追之，不及，反怒曰：裹粮坐甲，固敌是求，敌至不击，将何俟焉？军吏曰：将有待也，穿曰：我不知谋，将独出，乃以其属出，宣子曰：秦获穿也，获一卿矣，秦以胜归，吾何以报？乃皆出战，交绥，秦行人夜戒晋师曰：两军之士皆未憗也，明日，请相见也，臾骈曰：使者目动而言肆，惧我也，将遁矣，薄诸河，必败之，胥甲赵穿当军门呼曰：死伤未收而弃之，不惠也，不待期而薄人于险，无勇也；乃止，秦师夜遁，复侵晋，入瑕 ，胡氏曰：秦伯亲将晋上卿赵盾御之，其称人何？爲令狐之役故也。秦纳不正，遂非积怨，晋不谢，秦潜师御之，是以暴兵连祸至此极也？张氏曰：不书及，盖言二国曲直之无相尚，而黩兵残民，其罪均也，不书败绩，秦伯伐晋，而赵盾帅师御之，欲待秦敝，而赵穿沮其谋，秦师遂遁，无胜败也。
季孙行父帅师城诸及郓
张氏曰：所谓莒鲁争郓，盖始于此，前此莒未尝与鲁有争，且未尝有事于郓，今行父首帅师城二邑，以启争端，鲁自此与莒爲讐而争由郓，始书帅师城罪，行父也，家氏曰：鲁之患不在莒而鲁人每详于备莒者，睥睨弱小，以爲侵渔之计耳，城一邑已爲劳民，今一朝城二邑，其劳甚矣，高氏曰：春秋书城二十九，而帅师城之者二，此及哀三年，城启阳是也，必帅师者畏也，畏非城之道也，夫劳民而城且不可，况帅师以出乎？
春秋阙疑卷二十
<经部,春秋类,春秋阙疑>
钦定四库全书
春秋阙疑卷二十一    元 郑玉 撰
十有三年春王正月
夏五月壬午陈侯朔卒
邾子蘧蒢卒
邾文公卜迁于绎，史曰：利于民而不利于君，邾子曰：茍利于民，孤之利也，天生民而树之君，以利之也，民既利矣，孤必与焉，左右曰：命可长也，君何弗爲？邾子曰：命在养民，死之短长，时也，民茍利矣，迁也，吉莫如之，遂迁于绎，五月，邾文公卒。
自正月不雨至于秋七月
大室屋坏
谷梁氏曰大室，犹世室也，周公曰大庙，伯禽曰大室，羣公曰：宫爲社稷之主，而先君之庙，坏极称之，志不敬也，左氏曰：大室屋坏，书不共也，公羊氏曰：讥久不修也，常山刘氏曰：观春秋之中，文公事宗庙最爲不谨，遂有大室屋坏之变，天人之际，可不畏哉！胡氏曰：不雨，凡七月而先君之庙坏，不恭甚矣，师氏曰：后世有大庙室坏，而大臣不以爲异，且谓之适，防不可妨幸东都，诚春秋之罪人也。
冬公如晋卫侯防公于沓
高邮，孙氏曰：沓之防公已去鲁而未至乎晋也，谢氏曰：卫侯来防，故书防公。
狄侵卫
十有二月己丑公及晋侯盟
高氏曰公朝晋而请盟故书公及
公还自晋郑伯防公于棐
冬，公如晋，朝，且寻盟，卫侯防公于沓，请平于晋，公还，郑伯防公于棐，亦请平于晋，公皆成之，郑伯与公宴于棐，子家赋鸿鴈，季文子曰：寡君未免于此，文子赋四月，子家赋载驰之四章，文子赋采薇之四章，郑伯拜，公答拜。 高邮，孙氏曰：棐之防公已去晋而未至于鲁，经书还自晋者，所以见公防郑伯于道也，家氏曰：鲁望国也，诸夏所视仪而听倡者也，方楚人爲厥貉之次；宋，郑，陈皆背晋而即楚，独鲁使叔彭生防郤缺于承筐，鲁可谓知所从矣，今文公复如晋，及晋侯盟，于是卫侯于其往而防之于沓，郑伯及其还而防之于棐，俱以鲁爲介而求成于晋，彼非有惧于晋也，鲁君介然不忍即夷而有以感其羞恶之心也，是时，晋已失诸侯，因叔仲之往，防鲁君之特盟，而诸侯散者复合，明年，遂防于新城，鲁爲倡也，高氏曰：郑，卫，舍晋而从楚，岂得已哉？强弱之势不敌，灭亡之征，可待始爲一时之计尔，而晋未之察，季文子相鲁侯爲之请成，以舒两国之祸，春秋善和难，故详志之，且见公一出而二国附如此，惜乎其自怠也。
十有四年春王正月公至自晋
邾人伐我南鄙叔彭生帅师伐邾
邾文公之卒也，公使吊焉，不敬，邾人来讨伐我南鄙，故惠伯伐邾， 高氏曰：邾人特以使人不敬，遽兴兵以伐人之国，则已甚焉，邾人来也不敢近我，止伐南鄙而已，鲁之报也，往伐其国，则又甚焉，家氏曰：鲁以七年，伐邾，取须句，邾人不能报，至是，忽兴南鄙之师，传谓鲁人吊丧不敬，邾以是来讨，彼小国安敢责礼于大国，亦修怨耳。春秋聨书，所以交致其责。
夏五月乙亥齐侯潘卒
子叔姬，妃齐昭公生舍，叔姬无宠，舍无威公子商人骤施于国，而多聚士尽其家，贷于公，有司以继之，夏五月，昭公卒，舍即位。
六月，公防宋公，陈侯、卫侯、郑伯、许男、曹伯，晋赵盾，癸酉，同盟于新城。
从于楚者服，且谋邾也。 ，谢氏曰：新城之盟，晋爲盟主，大夫不可先诸侯，故晋赵盾叙，曹伯下谷梁氏曰同者，有同也，同外楚也，程子曰：诸侯始防议合而后盟，盟者志同，故书同，同惧楚也，胡氏曰：志诸侯同欲，非强之也，而宋公，陈侯、郑伯在焉，则知楚次厥貉，三国虽从，诚有弗获已者，削而不书，盖恕之也，蔡不与盟，果有背晋即楚之实矣。夷攷，晋，楚行事，未有以大相远，而春秋予夺如此者，荆楚僭王，若与同好，陵蔑中华，是将代宗周爲共主君臣之义灭矣，可不谨乎？薛氏曰：践土之防，十九年矣，晋士谷，再合诸侯，而功不就，虽尝溃沈而不救江之灭，九年，楚复伐郑，故诸侯惧而同此，盟晋侯怠，而大夫主之，宜其不能振也；陈氏曰：向也扈之盟不序诸侯，此其复序，何诸夏之志也，晋救江，无功救郑，无功，与秦亟战，而楚浸强，交聘于中国，得蔡次厥貉矣，而晋遂不竞，于是公朝晋，卫侯来防，公还自晋，郑伯来防诸夏之惧矣，汲汲于晋而爲此盟如之何？勿序也？以诸夏汲汲于晋也，而徒以赵盾主是盟书曰：同盟同，众辞也，自幽以来，未之有也。则不与，晋以主是盟之辞也。
秋七月有星孛入于北斗
周内史叔服曰：不出七年，宋，齐，晋之君皆将死乱，谷梁氏曰：孛之爲言，犹茀也，高邮，孙氏曰：星孛之异，经书之者三，而皆曰：有者不宜有之辞，且不知其孛者，何星阙所不知也，胡氏曰：孛者恶气所生，闇乱不明之貌也，入于北斗者，斗有环域，天之三辰，纲纪星也，宋先代之后，齐；晋，天子方伯中国纪纲，祯祥妖孽，随其所感，先事而着，后三年，宋弑昭公，又二年，齐弑懿公，又二年，晋弑灵公，此三君者，皆违道失德，而死于乱，符叔服之言，天之示人显矣，史之有占明矣。
公至自防
高氏曰：晋人因新城之盟，遂以诸侯之兵，纳捷菑，而此先致公者，见诸侯，皆使卿行也，自是公出皆致矣。
晋人纳捷菑于邾弗克纳
邾文公元妃齐姜生，定公二妃，晋姬生捷菑，文公卒，邾人立定公，捷菑奔晋，晋赵盾以诸侯之师八百乘，纳捷菑于邾，邾人辞曰：齐出貜且长，宣子曰：辞顺而弗从，不祥，乃还 ，高氏曰：捷菑爲人之子去君父，而奔他国，又欲借他国之兵以归，篡其兄罪不容诛，故不系之邾也，纳者不当纳之辞，胡氏曰：在易同人之九四，曰乘其墉，弗克攻，吉，象曰：乘其墉，义弗克也，其吉则困而反则也，其赵盾之谓矣。圣人以改过爲大过而不改，将文过以遂非，则有怙终之刑，过而能悔，不贰以远罪，则有迁善之美，其曰弗克纳，见私欲不行，可以爲难矣。然则何以称人？大夫而置诸侯，非也，闻义能徙，故爲之讳内以讳爲贬，外以讳爲善高邮，孙氏曰：春秋之义可责者，责之不可责者，不责之春秋？纳诸侯者，盖皆书其君与其臣之帅师也。公伐齐，纳子纠，楚子围陈，纳顿子于顿，齐高偃帅师纳北燕伯于阳，晋赵鞅帅师纳卫世子蒯瞆于戚，不书其君，即书其臣，未有贬之曰人者，晋人纳捷菑于邾，弗克纳，非其君则臣也，然而不书其名，则曰人者，岂以晋人知捷菑之不可纳，畏义而反，不敢以兵加邾焉，爲可责而责之欤？用兵者多矣，齐桓之师则贬之，纳君者多矣，晋弗克纳，则贬之可责者，然后责之也。
九月甲申公孙敖卒于齐
穆伯之从已氏也，鲁人立文伯，穆伯生二子于莒而求复，文伯以爲请襄仲使无朝听命，复而不出，三年而尽室以复适莒，文伯疾而请曰：谷之子弱，请立难也，许之，文伯卒，立惠叔，穆伯请重赂以求复，惠叔以爲请，许之，将来，九月，卒于齐告丧，请葬弗许 ，谷梁氏曰奔，大夫不言卒而言卒，何也？爲受其丧，不可不卒也，其地于外也。
齐公子商人弑其君舍
秋七月乙卯夜，齐商人弑舍而让元，元曰：尔求之久矣，我能事尔，尔不可使多蓄憾，将免我乎？尔爲之齐人，定懿公使来告难，齐公子元不顺，懿公之爲政也，终不曰公曰：夫已氏，谷梁氏曰舍立，未逾年，其曰君，何也？成舍之爲君，所以重商人之弑也， 愚按州吁，商人皆弑君之贼州吁，则削其属籍，不书公子，商人则存其属籍，书公子者，圣人岂无意乎？盖削其属籍，使人有所畏而不敢爲，欲天下之絶是祸也，存其属籍，使人有所感而不忍，欲天下之无是祸也。不削之于前，则无以杜乱臣贼子篡弑之萌，不存之于后，则无以启天下后世悔悟之念，春秋多变例，非圣人孰能修之。
宋子哀来奔
宋高哀爲萧封人，以爲卿不义，宋公而出，遂来奔，左氏曰：书宋子哀来奔，贵之也，高邮，孙氏曰：春秋出奔之，大夫未有以字书者，而子哀之奔，特书其字，考之于经，明年，宋弑其君而左氏以爲不义宋公而出，然则子哀见其国之将乱，不忍食其禄，而无救其祸，于是违而去之，春秋以爲得去就之分，故贤而字之也。
冬单伯如齐齐人执单伯齐人执子叔姬
单伯如齐，请子叔姬，齐人执之，又执子叔姬， 高氏曰：商人弑其君而囚其母，又怒，单伯之来请，因诬单伯以淫子叔姬，而并执之，春秋两书，齐人执者不可及也，不可及者，所以明单伯子叔姬之无是事也，别而言之，若二事焉，所以重齐人之罪恶也，明年，书单伯至自齐，又书齐人来归子叔姬，则知齐人执之者诬也，然圣人不直书，商人执而以齐人执之爲辞，何也？商人罪恶，已着矣，齐人不能讨，弑君之贼，俱北面而事之，又听执其君母而加汚辱之名，则党恶之罪，均不可赦，故两书其人，所以穷逆贼之党，与而治之也。
十有五年春季孙行父如晋
爲单伯与子叔姬故也。 张氏曰：鲁不能闲暇，明政刑，以义讨齐而反，因晋以求于齐，行父爲大夫不能请讨弑君之贼，晋爲盟主，不能奉天讨，于商人皆罪也。
三月宋司马华孙来盟
宋华耦来盟，公与之宴，辞曰：君之先臣督，得罪于宋殇公名，在诸侯之防，臣承其祀，其敢辱君，请承命于亚旅，鲁人以爲敏 ，谷梁氏曰司马，官也，其以官称，无君之辞也，家氏曰：春秋书宋司马华孙来盟，言不以君命至也，谢氏曰：华孙安暴君之朝，食汚君之禄，进无直谏之忠，退无洁身之义，奸邪同党爲昭公以国事来盟，书华孙贬之也，书司马着其失职也，华氏孙名左氏，以爲字误矣。
夏曹伯来朝
刘氏权衡曰：周礼大行人之职曰：凡诸侯之邦交，岁相问也，殷相聘也，世相朝也， 愚按：春秋书此以起，齐人伐曹，入郛之文，且爲不能以礼自守，而妄悦于人，以招祸乱者之戒。
齐人归公孙敖之丧
齐人或爲孟氏谋曰：鲁尔亲也，饰棺，置诸堂阜，鲁必取之，从之，卞人以告，惠叔犹毁，以爲请立于朝，以待命许之，取而殡之，齐人送之，葬视共仲声已不视，帷堂而哭，襄仲欲勿哭，惠伯曰：丧亲之终也，虽不能始善终可也，史佚有言曰：兄弟致美救乏，贺善吊灾，祭敬丧哀，情虽不同，毋絶其爱亲之道也，子无失道，何怨于人？襄仲説帅兄弟以哭之 ，许氏曰：以敖之丑，奔而录卒，录其丧归，春秋爲之屡见于经者，以文伯惠叔之哀，诚无已也，易曰：有子考无咎，书曰：尚盖前人之愆，惟忠惟孝，故圣人以敖着教焉，张氏曰：赵鞅之誓师曰：桐棺三寸，不设属辟，素车朴马无入于兆，此公孙敖之葬礼，孝子慈孙所不能改者与？
六月辛丑朔日有食之鼓用牲于社
单伯至自齐
齐人许单伯请而赦之，使来致命 ，高氏曰：内大夫爲他国所执，而见释者，皆书其至，以见执非其罪，且执之书，则其归不得，不着也。
晋郤缺帅师伐蔡戊申入蔡
新城之盟，蔡人不与，晋郤缺以上军，下军伐蔡，曰：君弱不可以怠，戊申，入蔡，以城下之盟而还 ，许氏曰：言伐言入，甚之也，师氏曰：以蔡从楚，背中国而即夷狄，固天下之罪，人主盟者，从而问罪，是有辞以伐之，似矣，然不防诸侯，而独以大夫往，则是主盟之事，不惟晋自擅行，又且专行于晋之大夫，此皆晋灵不能绍霸，而政在大夫之过也，陈氏曰：自伐书阳处父入书郤缺，侵书赵穿，由是凡役书大夫，虽大夫自爲战书，大夫甚者，大夫与君战，亦书大夫，是经之变文也。
秋，齐人侵我西鄙，季孙行父如晋。冬十有一月，诸侯盟于扈。
秋，齐人侵我西鄙，故季文子告于晋，冬，十有一月，晋侯，宋公，卫侯、蔡侯，陈侯、郑伯、许男、曹伯盟于扈，寻新城之盟，且谋伐齐也，齐人赂晋侯，故不克而还，于是有齐难，是以公不防 ，陈氏曰：此晋侯，宋公，卫侯、蔡侯，陈侯、郑伯、许男、曹伯也，曷爲不序？散辞也，新城之盟，不可以不序，徒以诸夏之志焉耳。而晋侯不出，于是楚霸成，而顷王崩葬，不见于春秋，诸侯无统纪甚矣，故终灵公之篇，凡合诸侯，皆散辞家氏曰：齐商人弑其君执其君之母，晋人讨之，师直辞壮，何患不克？今以讨召诸侯，以赂释篡贼，由晋灵幼弱不君，赵盾，怙权自私，导其君以贿，晋灵岂知爲此乎？春秋？于是不书，晋防诸侯于扈，而书诸侯盟于扈，削晋霸而同之于诸侯，其贬晋也大矣，师氏曰：不序诸侯，以诸侯之所爲不足序，而主盟者，不足以令诸侯也。
十有二月齐人来归子叔姬
高氏曰：晋防诸侯盟于扈，受齐赂而不伐齐，故齐人自归子叔姬，以解诸侯之意，凡内女见黜，皆书来归，罪在姬也，此书齐人来归者，罪在，齐人也，家氏曰：书齐人执子叔姬，齐人归子叔姬，闵姬而病鲁也。
齐侯侵我西鄙遂伐曹入其郛
齐侯侵我西鄙，谓诸侯不能也，遂伐曹，入其郛，讨其来朝也，季文子曰：齐侯其不免乎已，则无礼而讨于有礼者曰：女何故行礼？礼以顺天，天之道也已，则反天而又以讨人难以免矣， 高氏曰：诸侯爲扈之防不能讨，齐国弑君之贼，反受其赂而还，是成商人之爲君也，故自此遂书齐侯以罪诸国之防于扈者，谢氏曰：书侵书入罪之也，书遂着暴也，陈氏曰一役而再有事，不悉书也，茍悉书也，则以遂言之，兵事言，遂必天下之大故也。此其言遂何？齐始败夏盟也，许氏曰：鲁尽礼于晋，而见侵弗恤，曹修礼于鲁，而被伐莫救，此仁义之所以日坏而兵革之所以方兴也。
十有六年春，季孙行父防齐侯于阳谷，齐侯弗及盟，及齐平公有疾，使季文子防齐侯于阳谷，请盟，齐侯不肻，曰：请俟君间 ，高氏曰：以行父当齐侯宜，齐侯弗肻，与盟也，而曰弗及者，耻也，内辞也，谢氏曰：阳谷之防，文公遣大夫出盟大国，至使失欢于齐，将以保国，而反以危国书，弗及盟，危之也。危之着文公之倦于政也，家氏曰：春秋备书行，父襄仲如齐如晋，请援乞盟，辞繁而不厌者，哀鲁国之无人，坐视逆商，慿陵莫如之，何也？
夏五月公四不视朔
疾也， 程氏学，曰：古者颁告朔于邦国，诸侯受而藏之，祖庙，每月朔朝于庙，告而行之，然则朝庙者，谓告月也，谷梁曰：公四不视朔，公不臣也，以公爲厌政已甚矣，高氏曰：前此未有书，不视朔者，若其有疾，则亦常事不书耳，此特书者，见公非有疾而然也，张氏曰：文公自是因循不讲，告朔之礼，以致余公不复举行，所以定哀之时，圣人有我爱其礼之言，羊存而礼废，其必始于此矣。
六月戊辰公子遂及齐侯盟于郪丘
公使襄仲纳赂于齐侯，故盟于郪丘， 高氏曰：阳谷之防，齐侯弗及盟者，晋爲鲁故防诸侯于扈，将以伐齐，齐侯赂之，遂不果伐，于是齐侯欲取偿于鲁，至是，公使公子遂纳赂于齐而复求盟，所以得盟于郪丘，则有辞矣。谢氏曰：郪丘之盟，齐爲盟主盟，以鲁大夫及齐侯者，抑齐之强也，抑齐之强者，责其以赂屈鲁而盟也，家氏曰：齐，鲁，皆千乘之国，齐能伐鲁，鲁岂不能捍齐，况直而壮者在鲁，曲而老者在齐，彼以其力，我以吾义，吾何慊于彼？而行父襄仲乞盟，不得至纳赂以求盟，视长勺，乘丘之大夫，真可以愧死矣。
秋八月辛未夫人姜氏薨
杜氏曰僖公夫人文公母也
毁泉台
有蛇自泉宫出，入于国，如先君之数，秋八月辛未，声姜薨，毁泉台 ，公羊曰：毁泉台，何以书？讥？何讥尔？筑之讥毁之讥，先祖爲之已毁之，不如勿居而已矣，谢氏曰：上之所爲下之所效，国君举动，不可以不慎也，物之不足，疑情之不足信者，明君弗惑也，兴之无利于民，废之无益于民者，明君弗爲也，故灾变妖孽之来，不以邪説乱其心不以无稽之言贰其听，反身修德以应之而已，鲁人以蛇出泉宫，夫人继殁，由是恶泉台而毁之，惑之大者也，书毁泉台，罪其不明也，愚谓鲁因蛇妖，毁泉台以惑众，固有罪矣，茍不因蛇妖而毁之，亦徒劳百姓之力，彰先祖之过而已，何益于政？治哉公羊之论，盖得之矣。
楚人秦人巴人灭庸
楚大饥，戎伐其西南，至于阜山，师于大林，又伐其东南，至于阳丘，以侵訾枝，庸人帅羣蛮以叛楚，麇人帅百濮，聚于选将伐楚，于是申，息之北门不启，楚人谋徙于阪高，蔿贾曰：不可，我能往宼，亦能往，不如伐庸。乃出师，旬有五日，百濮乃罢，自庐以往，振廪同食，次于句澨，使庐戢黎侵庸，及庸方城，庸人逐之，囚子扬窻三宿而逸曰：庸师众羣蛮聚焉，不如复大师，且起王卒，合而后进，师叔曰：不可，姑又与之遇以骄之，彼骄我怒，而后可克，先君蚡冒所以服陉隰也，又与之遇，七遇皆北，唯禆儵，鱼人实逐之，庸人曰：楚不足与战矣，遂不设备，楚子乘驲防师于临品，分爲二队，子越自石溪子贝，自仭以伐庸，秦人，巴人从楚师，羣蛮从楚子盟，遂灭庸 ，张氏曰：庸乘饥馑，率蛮危楚，楚一畏徙则无以保其国矣，然御变待敌，亦制服之而已，夷人宗社，岂王法之所容乎？家氏曰：秦人不以成周，建国自重，侪于僭号之强楚，与之连兵，伐国异乎？小国之胁从于楚者矣，自是春秋始外秦。
冬十有一月宋人弑其君杵臼
宋公子鲍礼于国人，宋饥，竭其粟而贷之，年自七十以上无不馈，诒也，时加羞珍异，无日不数于六卿之门，国之材，人无不事也；亲自桓以下，无不恤也，公子鲍美而艶襄夫人欲通之而不可，乃助之施，昭公无道，国人奉公子鲍以因夫人，于是华元爲右师，公孙友爲左师，华耦爲司马鳞矔爲司徒荡意，诸爲司城公子朝爲司寇，初，司城荡卒，公孙寿辞司城，请使意诸爲之，既而告人曰：君无道吾官，近惧及焉，弃官则族无所庇，子身之贰也，姑纾死焉，虽亡，子犹不亡，族既夫人，将使公田孟诸而杀之，公知之，尽以宝行，荡意诸曰：盍适诸侯？公曰：不能，其大夫至于君祖母以及国人，诸侯谁纳我？且既爲人君而又爲人臣不如死；尽以其寳赐左右而使行，夫人使谓司城去公对曰：臣之而逃其难，若后君何？冬？十有一月甲寅，宋昭公将田孟诸，未至，夫人王姬使帅甸攻而杀之，荡意诸死之，文公即位，使毋弟须爲司城，华耦卒，而使荡虺爲司马 ，胡氏曰：此襄夫人使甸杀之也，而书宋人者，昭公无道，国人之所欲弑也，君无道而弑之，可乎？诸侯杀其大夫虽当于罪，若不归诸司寇，犹有专杀之嫌，以爲不臣矣，况于北面归戴奉之，以爲君也，昭公无道，圣人以弑君之罪归之，宋人者，以明三纲，人道之大伦，君臣之义，不可废也，然则有土之君可以肆于民上，而无诛乎诸侯无道，天子方伯在焉，臣子国人，其何居？死于其职。而明于去就，从违之义，斯可矣，荡意诸亦死，职春秋削之，不得班于孔父，仇牧荀息，何也？二子闲其君而不能春秋之所取也，意诸知国人将弑其君而不能止，知昭公之将见杀，而不能正坐待其及而死之，所谓匹夫匹妇，自经于沟渎，而莫知之也，奚得与死于其职者比乎？圣人所以独取，高哀之去，而书字以褒之也。
十有七年春晋人卫人陈人郑人伐宋
晋荀林父，卫孔达，陈公孙宁，郑石，楚伐宋，讨曰：何故弑君？犹立文公而还 ，程子曰：行天讨而成其乱，失天职也，故不卿之，谢氏曰：伐宋，讨逆之师也，逆乱未治，乃立公子鲍而还，师莫大于行义，义莫大于讨逆，将以行义讨逆，而其终反成宋乱，故大夫皆贬称人。
夏四月癸亥葬我小君声姜
齐侯伐我西鄙六月癸未公及齐侯盟于谷
齐侯伐我北鄙，襄仲请盟，六月，盟于谷 ，家氏曰：鲁当讨齐者也，鲁不能讨，齐反坐受逆，商之侮盟，其臣以爲未厌复伐之，而盟其君，齐之无道，亦极矣，鲁之不振，亦甚矣！嗟夫！齐商傲而日益淫，鲁文卑而日益索，淫与索皆将死之证，而商又恶之稔欤？宜其及于难。
诸侯防于扈
晋侯搜于黄父，遂复合诸侯于扈，平宋也，公不与防齐难故也。于是晋侯不见郑伯，以爲贰于楚也，郑子家使执讯而与之书，以告赵宣子，晋巩朔行成于郑，赵穿，公壻池爲质焉，冬十月，郑太子夷石，楚爲质于晋 ，家氏曰：两扈之盟，诸侯不序，春秋所以削晋霸，而着其党逆之罪也，齐商人弑其君盾爲防于扈，曰将以讨之，卒以取赂而止，今宋弑君盾复合，四国之大夫曰：将以讨之，既而立鲍而还，鲍既立矣，位既定矣，乃复爲防于扈扈之山川鬼神，亦将爲之切齿，况于在防之诸侯乎？故春秋特削其霸，书曰：诸侯防于扈，或曰，桓二年宋督弑其君，齐，鲁；陈，郑爲防于稷，春秋书曰：以成宋乱，今晋人两扈之防，视稷无以相远，春秋不书成，齐乱成宋乱，何哉？曰：督之弑霸，事未兴齐，鲁，陈郑相率而往，共奬篡贼也，故春秋书成乱，并责在防之人也，今晋主夏盟，商与鲍后先弑君，皆纳赂而无讨，更要讨篡之，诸侯共定篡贼之位，罪浮于稷，故春秋削霸以示讨，此其事虽同，而书法异也，胡氏曰：大夫无沐浴之请，则贬而称人，诸侯无讨贼之功，则畧而不序不然，是废君臣之义，人欲肆而天理灭矣。
秋公至自谷冬公子遂如齐
襄仲如齐，拜谷之盟，复曰：臣闻齐人将食鲁之麦，以臣观之，将不能齐君之语偷，臧文仲有言曰：民主偷必死， 师氏曰：既以躬行而及之，盟其卑逊，不爲不至，既盟之后，方抵国税驾不望，齐侯遣使来谢，乃使公子遂如齐，朝聘以谢之，公之所爲甘于屈辱如此，何以君鲁哉！
十有八年春王二月丁丑公薨于台下
齐侯戒师期，而有疾，医曰：不及秋，将死，公闻之，卜曰：尚无及期，惠伯令卜楚丘占之曰：齐侯不及期，非疾也，君亦不闻令有咎，二月丁丑，公薨 高邮，孙氏曰：人君之薨，必于路寝，非路寝者皆不正也，其曰台下，盖又甚焉，朱子曰：一毫不正，则有累于其生，故春秋书公薨，必谨其地，学者要当知古人所以严终如此。
秦伯防卒
夏五月戊戌齐人弑其君商人
齐懿公之爲公子也，与邴歜之父争田，弗胜，及即位，乃掘而刖之，而使歜仆纳阎职之妻，而使职乘，夏五月，公游于申池，二人浴于池，歜以扑抶职，职怒歜曰：人夺女妻而不怒，一抶女，庸何伤？职曰：与刖其父而弗能病者何如？乃谋弑懿公，纳诸竹中，归舍爵而行，齐人立公子元 ，高氏曰：春秋之法，弑君之贼以弑君讨之，则以贼书商人弑君自立，至于五年，宜加讨贼之辞，而称齐人弑其君者，齐人恬不讨贼，皆北面事之，遂令商人专行无道，而邴歜阎职，乃自以私怨杀之，故以弑君之罪归之，齐人以诛乱贼之党，且见齐无臣子，而商人得遂爲君也，既君之复弑之，则代篡代立，相弑之祸，何时而已？故虽鲁桓，篡弑自立，圣人不没其罪，然亦从而君之，所以明君臣之大义，定万世之法，此但不出弑君之名，以着商人有以致之也，胡氏曰：刖邴歜之父，而使歜仆纳阎职之妻，而使职乘，二人者，实弑懿公，于法宜书曰：盗而特变其辞，以爲齐人，何也？乱臣贼子之动于恶，必有利其所爲而与之者，人人不利，其所爲而莫之与？则孤危独立，无以济其恶，篡弑之谋，熄矣，齐人贪公子一时之私，施不顾，君臣万世之大伦，弑其国君则腼面，以爲之臣而不能讨，执其君母，则拱手以听其所爲而不能救，故于懿公见杀，特不书盗，反以弑君之罪，归诸齐人所谓防本塞源，惩祸乱之所由也。
六月癸酉葬我君文公
秋公子遂叔孙得臣如齐
秋，襄仲，庄叔如齐，惠公立故，且拜葬也，文公二妃敬嬴生宣公，敬嬴嬖而私事襄仲宣公长而属诸襄仲，襄仲欲立之，叔仲不可，仲见于齐侯而请之，齐侯新立而欲亲鲁，许之 ，胡氏曰：使举上客，将称元帅，此春秋立文之常体也。其有变文书，介副者，欲以起问者，见事情也，子赤夫人之子，今卒于弑，不着其实，是爲国讳恶，无以传信于将来，而春秋之大义隐矣，故上书大夫，并使下书，夫人归于齐，中曰子卒，则见祸乱邪谋，发于奉使之日，而公子遂弑其君之罪，着矣。
冬十月子卒
冬，十月，仲杀恶及视而立，宣公仲以君命召惠伯，其宰公冉务人止之曰：入必死，叔仲曰：死君命可也，公冉务人曰：若君命可死，非君命何听？弗听？乃入，杀而埋之，马矢之中，公冉务人奉其帑以奔蔡，既而复叔仲氏 ，陈氏曰：恶位未定，则其称子，卒何成之？爲在丧之君也，凡君在丧，恒称子犹未葬也，则称子某，于是公子遂杀恶而立宣公，故成之爲在丧之君，以弑罪罪，宣公也，胡氏曰子卒，何以不日？遇弑，不忍言也。既葬，不名不名，而遇弑者，不日以见其弑，子赤是也，张氏曰：叔彭生身爲大臣，既无以拯救，文公又不能知，公子遂之邪谋，有公冉务人之忠言而不能用，甘心就死，无一毫扶持之，实没而不书，有以也哉？
夫人姜氏归于齐
将行，哭而过市，曰：天乎？仲爲不道，杀适立庶，市人皆哭，鲁人谓之哀姜 ，胡氏曰：书夫人，则知其正书，姜氏，则知其非见絶于先君书归于齐，则知无罪，异于孙于邾者，而鲁国臣子杀嫡立庶，敬嬴宣公，不能事主，君存嫡母，其罪不书，而并见矣。家氏曰：是时风教大坏，乱臣披猖，齐人弑其君舍而归叔姬于鲁，鲁人弑其君赤而归，姜氏于齐弑君，出母后，先一辙，王纲隳颓，霸政扫地，莫有声其罪而讨之者吾意，圣人把笔至此，重爲三叹云：
季孙行父如齐
许氏曰文，子之行告宣公立也，前乎子卒，书如齐后乎？子卒书如齐，齐与闻故也。所以恶齐也，高氏曰：按左传宣，十八年，公薨，季孙行父言于朝曰：使我杀嫡立庶，以失大援者，仲也，则知行父，实与公子遂同弑子恶而立宣公，故夫人姜氏归于齐而行父遽如齐焉，恶实齐之甥，恐齐人听夫人之防而来讨，于是议纳赂，以讲平焉，此见鲁国臣子之罪，皆不可胜诛也。
莒弑其君庶其
莒纪公，生太子仆，又生季佗爱，季佗而黜仆，且多行无礼于国，仆因国人以弑纪公，以其宝玉来奔，纳诸宣公，公命与之邑，曰：今日必授，季文子使司寇出诸竟曰：今日必达，公问其故，季文子使太史克对曰：先大夫臧文仲教行父事君之礼，行父奉以周旋，弗敢失队，曰：见有礼于其君者，事之如孝子之养父母也，见无礼于其君者，诛之如鹰鹯之逐鸟雀也，先君周公制周礼曰：则以观德，德以处事，事以度功，功以食民，作誓命曰：毁则爲贼，掩贼爲藏，窃贿爲盗，盗器爲奸，主藏之名，赖奸之用爲大凶德，有常无赦，在九刑不忘行，父还观莒仆，莫可则也。孝悌忠信，爲吉德盗贼，藏奸爲凶德，夫莒仆，则其孝敬则弑君父矣，则其忠信则窃宝玉矣，其人则盗贼也；其器则奸兆也；保而利之，则主藏也，以训则昏，民无则焉，不度于善，而皆在于凶德，是以去之， 公羊氏曰：称国以弑者，众弑君之辞，家氏曰弑君者，天下之大恶，商臣之弑，圣人不以荆楚而遂畧之莒虽小，使纪公之死，世子预闻春秋书法，当视商臣，必无称国，以弑之，理当从公羊之説。
春秋阙疑卷二十一
钦定四库全书
春秋阙疑卷二十二    元 郑玉 撰宣公
公名倭，一名接，又作委文公之子匡王，五年即位，諡法善问周达曰宣。
元年春王正月公即位
高氏曰：宣公受弑，贼之立而不复讨贼，是与闻乎弑此，不夭，无王之甚者，而书春王正月，公即位者以天道王法正，其自即位之罪也。
公子遂如齐逆女
胡氏曰：鲁秉周礼，丧未期年，遣卿逆女，何亟乎？太子赤齐出也，仲遂杀子赤及其母弟而立宣公，惧于见讨，故结婚于齐，爲自安计，越典礼以逆之，如是其亟而不顾者，必敬嬴，仲遂请齐立。接之始谋也，高氏曰：逆女亲者也，使大夫，非正也，公子遂盖公族之尊者尤不可也。家氏曰：书即位，书逆女书，遂以夫人妇姜至自齐书，齐人取济西田着，鲁人结齐之援，以弑其君，着齐人辅鲁之篡，俾弑其君，盖明王法以治齐，鲁之罪，二国皆有讨也，嗟夫！如齐禀命而归，弑其君者，公子遂也如齐逆女，亦公子遂也，如齐割地以赂者，亦公子遂也，春秋备书以见，请婚割地弑君篡国，始终其事者，此一贼之所爲，诛，齐也，治鲁也，诛襄仲也，治宣公也，学者备观前后书法而识春秋之防，所谓不加诛斥，而义自见者也。
三月遂以夫人妇姜至自齐
公羊曰：遂何以不称公子？一事而再见者，卒名也，陈氏曰：夫人妇姜氏，有姑之恒称也，若妾姑也，则不书氏，是故有成风则出姜不氏，有敬嬴，则穆姜不氏，所以别嫡姑也，胡氏曰：凡称妇者，其辞虽同，立义则异，逆妇姜于齐，病文公也，以妇姜至自齐，责敬嬴也，敬嬴嬖妾私事襄仲，以其子属之杀世，适兄弟出，主君夫人援成风，故事，即以子贵，爲国君母，斩焉在衰服之中，请婚纳妇，而其罪隐而未见也，故因夫人至，特称妇姜以显之，此乃春秋推见至隐着妾，毋当国用事，爲后世鉴也，高氏曰：不直书，夫人妇姜至自齐，而称遂以者，明公子遂不当以夫人归也，婚礼莫重于亲迎，岂容他人得以归之哉？家氏曰：此一齐也，受人之出，母而与之，以妻此一鲁也，弃母于齐，而娶齐女，以爲之妇絶灭天理败乱伦教，遂使周公太公之国，胥爲无礼，无义之归，此春秋中年，鲁国一大变也，是以圣人于文宣之际，特书屡书十见之，经诛鲁之君臣而必及于齐也。
夏季孙行父如齐
季文子如齐纳赂，以请防 ，高氏曰：公既婚矣，然后季文子如齐纳赂，请列于防，盖春秋时，凡国君不以其道立，茍得一与于诸侯之防，则他国不得复讨其罪，所以季文子不惮自行者，欲假大国之权，以定宣公之位也，昔人称季文子三思而后行，今当鲁国丧祸之际，而举动乖错，如此安在？其爲三思哉？是必思之过多，而方寸乱矣，故孔子曰：再思可矣，盖讥之也，胡氏曰：经有不待传而著者，比事以观，斯得矣，下书公防齐侯于平州，则知此防行父请之也，又书齐人取济，西田则知其请以赂也，虽防传其事着矣。
晋放其大夫胥甲父于卫
晋人讨不用命者，放胥甲父于卫，而立胥克，先辛奔齐 ，胡氏曰：秦，晋战于河曲挠，臾骈之谋者，赵穿也，若讨其不用命，则当以穿爲首止，治军门之呼，偕贬可也，而独放胥甲父，则以赵盾当国，穿其族子，而盾庇之也，桃园之罪，其志固形于此矣，谢氏曰：放屏弃之辞，放驩兠于崇山是也，诛罚王之事也；诸侯擅命其上，专杀大夫，其次专放大夫，书放胥甲，父罪之也，古者大臣有罪，放之幽远之地者，摈之不使得爲民病也。卫，晋之隣也，以甲父不忠于晋，而放之于卫，是以晋之祸移于隣国也，书放胥甲父于卫，着其失也，刘氏意林曰：使晋之君臣，因胥甲父之言，推而广之，修已而不责人，隣国将来服，奚患秦哉？不耻政之不修，而疾战之不胜，不忧德之不仁，而忿民之不爲用不责，已之不中义而疾人之爲谋不忠，未有用此而保其国者也。
公防齐侯于平州
防于平州，以定公位 ，胡氏曰：春秋以来弑君篡国者，已列于诸侯之防，则不复致讨，夫篡弑之贼，毁灭天理，无所容于天地之间，身无存没，时无古今，其罪不得赦也，以列于防，而不复讨是等，伦纪于弁髦弃人类，爲禽兽，此仲尼所爲惧，春秋所以作也；然欲定其位者，鲁宣也，宜称及齐，而曰防者讨贼之法也。凡讨乱臣贼子必防絶其党而后爲恶者孤矣。
公子遂如齐
东门襄仲如齐，拜成 ，高氏曰：齐惠公新遭弑逆之变，而助成杀嫡之谋，不念出姜之戚，而继爲丧婚之好贪，取济西之赂，而遂定篡者之位，废君臣兄弟夫妇之义，是谓以乱济乱者也，胡氏曰：遂及行，父一再见于经矣，如齐拜成，虽削之可也，又再书于防者，于以着其始终成就，篡立之谋，以戒后世，人臣或内交宫禁以固其宠，或外结藩，鎭以爲之，援至于杀生废置，皆出其手，而人主不悟者，其虑防矣。
六月齐人取济西田
爲立公故，以赂齐也， 程氏曰宣公，不义得国，赂齐以求助，齐受之，以助不义，故书取不义，不能保其土故不云我非爲彼强取，故不讳，胡氏曰：鲁人致赂以免讨，而书齐人取田者，所以着其罪，春秋讨贼，尤严于利，其爲恶而助之者，所以孤其党，夫齐鲁隣国，盟主之余业也，子恶弑出，姜归而宣公立，不能声罪致讨，务宁鲁乱首与之，防是利其爲利而助之也，弑君篡国，人道所不容，而货贿公行，免于诸侯之讨，则伦纪等于弁髦人类化，爲禽兽其祸，乃自不知以义爲利而以利之，可以爲利而爲之也孟子爲梁王极言利国者必至于弑夺而后餍，盖得经书取田之意。
秋邾子来朝
楚子郑人侵陈遂侵宋
宋人之弑昭公也，晋荀林父以诸侯之师伐宋，宋及晋平，宋文公受盟于晋，又防诸侯于扈，将爲鲁讨齐，皆取赂而还，郑穆公曰：晋不足与也。遂受盟于楚，陈共公之卒，楚人不礼焉，陈灵公受盟于晋，秋，楚子侵陈，遂侵宋， 师氏曰于楚，书子着其强盛于郑，书人罪其从楚，胡氏曰：郑伯本以宋人弑君，晋不能讨，受赂而还，以此罪晋爲不足与也。遂受盟于楚，今乃附楚以亟病，中国何义乎？书侵陈，遂侵宋，见潜师掠境，肆爲侵暴，非能声宋罪，而讨之也，既正，此师爲不义，然后中国之师可举矣，陈氏曰：后十五年而宋楚平后，十五年而晋赵武，楚屈建同盟于宋，诸夏之君分爲晋，楚之从矣，南北之势，于是始故谨书之也。
晋赵盾帅师救陈
晋赵盾帅师救陈，宋， ，胡氏曰：郑在王畿之内，而附夷蛮，陈先代帝王之后而见侵逼，此门庭之寇，利用御之者也，晋能救陈，则存诸夏攘，冦乱之师，故特褒而书救，传称师救陈，宋经不书宋，此非阙文，乃圣人削之也，前方以不能讨宋上卿，贬而称人，诸侯防而不序，今若书救宋，则典刑紊矣。
宋公陈侯卫侯曹伯防晋师于棐林伐郑
防于棐林以伐郑也，楚蔿贾救郑，遇于北林，囚晋解扬，晋人乃还， 泰山，孙氏曰：此晋赵盾帅师救陈，致宋公，陈侯、卫侯、曹伯于棐林，伐郑也，经言宋公，陈侯、卫侯、曹伯防晋师于棐林，伐郑者不与赵盾，致四国之君也，高氏曰：夫征伐自天子出，非诸侯可得而专也，诸侯专之，犹不可，况大夫乎自隐，桓以来诸侯无大小皆专而行之，及宣成而下大夫，无内外皆专而行之，棐林之防天下之事，中国之政，皆在赵盾矣。
冬晋赵穿帅师侵崇
晋欲求成于秦，赵穿曰：我侵崇秦急，崇必救之，吾以求成焉；冬，赵穿侵崇，秦弗与成 ，薛氏曰：崇秦之与国也，河曲之战，七年干，此秦未尝出，越险阻以攻其与国，致明年之伐耳，胡氏曰：晋欲求成于秦，不以大义，动之而伐其与国则爲谖已甚，比诸伐楚，以救江异矣，而传谓设此谋者，赵穿也，意者赵穿已有逆心，欲得兵权，托于伐国，以用其众乎？不然，何谋之迂？而当国者亦不裁正而从之也。
晋人宋人伐郑
晋人伐郑，以报北林之役，于是晋侯侈，赵宣子爲政骤谏而不入，故不竞于楚 ，张氏曰：晋受宋赂不行，天讨，郑以是叛中国而晋人复与宋伐之，不能服郑，反致明年之败，家氏曰：今年秋，诸侯防伐郑，春秋爵之，今晋及宋复伐郑，春秋人之何哉？宋负弑君之大恶不能讨，而楚讨之，爲赵盾者，当内知自愧，乃更率弑贼以伐郑，春秋，是以有贬，盖郑可伐也。爲宋而伐郑，则不可也；故伐郑，则爵之爲宋而伐郑，则人之此一事而有先后，褒贬之异者也，胡氏曰：以贬书伐者，若曰声罪致讨，而已有瑕，则何以伐人。
二年春王二月壬子，宋华元帅师，及郑公子归生帅师，战于大棘，宋师败绩，获宋华元。
郑公子归生受命于楚，伐宋，宋华元，乐吕御之，二月壬子，战于大棘，宋师败绩，囚华元，获乐吕及甲车四百六十乘，俘二百五十人，馘百人，狂狡辂，郑人，郑人入于井，倒防而出之，获狂狡，将战，华元杀羊食士，其御羊斟不与，及战，曰：畴昔之羊子爲政，今日之事，我爲政与入郑师，故败宋人以兵车百乘，文马百驷以赎华元，于郑半入，华元逃归，立于门外，告而入 ，张氏曰：宋以弑君致寇而不服罪，故书宋及犹曰华元爲志乎此战也，胡氏曰：此明大夫虽贵，与师等也，故将尊师少称将，不称师，师众将卑称师不称将，将尊师众，并书于防者，示人君不可轻役大众，又重将帅之选，其义防矣，陈氏曰：战未有书，大夫，于是书宋华元，郑公子归生大夫，初，主战也，自是战皆书，大夫战不书大夫者，吴也，吴无大夫也。
秦师伐晋
以报崇也，遂围焦 ，胡氏曰：晋用大师于崇，乃赵穿私意而无名也，故书侵秦人，爲是兴师而报晋，则问其无名之罪也，故书伐世，岂有欲求成于强国，而侵其所与，可得成者乎？穿之情见矣，宣子当国，筭无遗防，独懵于此哉？其从之也，而盾之情亦见矣。春秋笔削因革，必有以也，一侵一伐而不书围，焦所以诛晋卿上侵之意，其所由来者渐矣。
夏晋人宋人卫人陈人侵郑
晋赵盾救焦，遂自隂地及诸侯之师侵郑，以报大棘之役，楚鬭椒救郑，曰：能欲诸侯而恶其难乎？遂次于郑，以待晋师，赵盾曰：彼宗竞于楚，殆将毙矣！姑益其疾，乃去之 ，胡氏曰：师之老壮在曲直，晋主夏盟，盾既当国，合诸侯之师何畏乎楚？何避乎鬭椒，然力非不足而去之者，以理曲也；故卿不氏而称人书，侵而不言伐。
秋九月乙丑晋赵盾弑其君夷臯
晋灵公不君，厚敛以雕墙，从台上弹人，而观其辟丸也，宰夫胹熊蹯不熟，杀之，寘诸畚，使妇人载以过朝，赵盾，士季见其手，问其故，而患之，将谏，士季曰：谏而不入，则莫之继也，防请先不入，则子继之，三进及溜而后视之，曰：吾知所过矣，将改之，稽首而对曰：人谁无过？过而能改，善莫大焉，诗曰：靡不有初，鲜克有终，夫如是，则能补过者鲜矣，君能有终，则社稷之固也，岂惟羣臣赖之，又曰：衮职有阙，唯仲山甫补之，能补过也，君能补过，衮不废矣，犹不改，宣子骤谏，公患之，使鉏麑贼之晨往，寝门辟矣，盛服将朝，尚早，坐而假寐，麑退，叹而言曰：不忘恭敬，民之主也，贼民之主，不忠，弃君之命，不信，有一于此，不如死也，触槐而死，秋九月，晋侯饮赵盾酒，伏甲将攻之，其右提弥明知之，趋登曰：臣侍君宴，过三爵，非礼也，遂扶以下，公嗾夫獒焉，明搏而杀之，盾曰：弃人用犬，虽猛何爲鬭，且出提弥明死之初，宣子田于首山，舍于翳桑，见灵輙饿，问其病，曰：不食三日矣，食之，舍其半问之曰：宦三年矣，未知母之存否，今近焉，请以遗之，使尽之而爲之簟食与肉，寘诸槖以与之，既而与爲公介倒防以御公徒而免之，问何故？对曰：翳桑之饿人也，问其名居，不告而退，遂自亡也，乙丑，赵穿攻灵公于桃园，宣子未出山而复，太史书曰：赵盾弑其君，以示于朝，宣子曰：不然，对曰：子爲正卿亡不越竟，反不讨贼，非子而谁？宣子曰：乌乎我之怀矣，自诒伊慼，其我之谓矣！孔子曰：董狐，古之良史也，书法不隐，赵宣子古之良大夫也，爲法受恶，惜也，越竟乃免。宣子使赵穿逆公子黑臀于周而立之，壬申，朝于武宫， 愚按经，但书弑初无不讨贼之文，自左氏托爲孔子之言，二传从而和之，赵盾弑君之情始晦，而诸儒议论之辞起矣，今去之千载，以其事实考之，赵盾弑君之情，尚可见也。晋灵公欲杀赵盾，盾乃谋弑灵公，遂使赵穿攻于桃园者，情也，谋既定，则出奔，以待其举，事既遂则复国，以成其乱者，迹也，盾盖出谋，穿特从之耳，故太史书曰赵盾弑其君，诛首恶也。盾以其非亲弑可以自掩，欲争以茍免，于是史狐对曰：子爲正卿亡不越境，反不讨贼，非子而谁？所以爲之辞而证其主谋乎弑也，况赵盾反国，非惟不能讨贼，既闻狐语之，后又使赵穿迎公子黒臀而立之情迹，益彰露矣，左氏但泥其不越境不讨贼之辞，而不察其非子，而谁之语？故谓狐直以盾不讨贼，而加以弑君之罪，又从而托爲孔子之説二传从之，奸臣贼子之情，迹始晦而幸免矣。
冬十月乙亥天王崩
三年春王正月，郊牛之口伤，改卜牛，牛死，乃不郊，犹三望。
葬匡王
胡氏曰：四月而葬，王室不君，其礼畧也防者往防鲁侯不臣，其情慢也。
楚子伐陆浑之戎
遂至于雒，观兵于周疆，定王使王孙满劳楚子，楚子问鼎之大小轻重焉，对曰：在德不在鼎，昔夏之方有德也，远方图物，贡金九牧，铸鼎象物，百物而爲之备，使民知神奸，故民入川泽山林，不逢不若魑魅魍魉，莫能逢之，用能协于上下，以承天休，桀有昬德，鼎迁于商，载祀六百，商纣暴虐，鼎迁于周，德之休明，虽小重也，其奸回昏乱，虽大轻也，天祚明德，有所底止，成王定鼎于郏鄏，卜世三十，卜年七百，天所命也，周德虽衰，天命未改，鼎之轻重，未可问也， 高氏曰：僖三十二年秋，秦，晋迁陆浑之戎于伊川，使杂居中国，而天子置之不问，至是，楚子兴兵来讨，故称伐，以见中国之不自正也，师氏曰：楚居南，而陆浑在北，今以楚望北长驱，来自南土，绵亘数千里，以伐陆浑之戎，其蔑视中国，横行天下也可见矣。楚子书爵，盖着其强盛，齿于五等，以辱中国之诸侯也，薛氏曰：楚伐陆浑，此何以书？爲逼京师也，戎居王畿之内，天子诸侯不能斥使相攻，以震王室，春秋之所惧也，胡氏曰：陆浑在王都之侧，逼近京畿，族类之不分也，楚又至洛，观兵于周疆，问鼎之大小轻重焉，故特书于策，以谨中外之辨禁，冦乱之阶。
夏楚人侵郑
春，晋侯伐郑，及郔郑及晋平，士防入盟，夏，楚人侵郑，郑即晋故也。 ，胡氏曰：晋侯伐郑，郑及晋平，而经不书者，仲尼削之也，郑本以晋灵不君取赂，释贼爲不足与似也，而往从楚，非矣。今晋成公初立，背僭窃而归诸夏，则是反之正也，春秋书楚人侵郑者，与郑伯之能反正也，故独着，楚人侵掠诸夏之罪耳，郑既见侵于楚，则及晋平可知矣。
秋赤狄侵齐
孔氏疏云谓之赤狄白狄者俗尚赤衣白衣也
宋师围曹
文十八年，宋武氏之族道昭公子将奉司城须以作乱，十二月，宋公杀母弟须及昭公子，使戴庄，桓之族攻武氏于司马子伯之馆，遂出武，穆之族，使公孙师爲司城公子朝，卒使乐吕爲司寇，以靖国人，武穆之族，以曹师伐宋，至是，宋师围曹，报武氏之乱也； ，胡氏曰：宋文公即位，尽逐武穆之族，二族以曹师伐宋，然不书于经者，二族以见逐，而举兵非讨罪也，及宋师围曹，报武氏之乱，而经书之者，端本清源之意也，武穆二族，与曹之师，奚爲至于宋哉？不能反躬自治，恃众强以报之，兵革何时而息也，宋惟有不赦之罪，莫之治也，故书法如此。
冬十月丙戌郑伯兰卒葬郑穆公
四年春王正月，公及齐侯平莒及郯，莒人不肻，公伐莒，取向。
师氏曰：郯，莒，战争于经无见，然公及齐侯以平之，则其战争可知矣。高氏曰：及齐侯者，以公爲主及郯者以莒爲主，公既无以得莒，后书郯伯姬来归，则郯亦不能固其好也，张氏曰：以宣公而平二小国，若出于公，不必假齐一言而彼已服，今挟齐爲重而莒，尚不肻伐莒，而齐不复与，复取向以自益，春秋防以着宣公，此心之不公，而终之以爲利也，刘氏传曰：君子之道，犹射射者正，已而后发，发而不中，不怨胜已者，反求诸已而已矣，左氏曰：以乱平乱，何治之有？
秦伯稻卒
夏六月乙酉郑公子归生弑其君夷
楚人献鼋于郑灵公，公子宋与子家将见子公之食指动，以示子家，曰：他日我如此，必尝异味，及入，宰夫将解鼋，相视而笑，公问之，子家以告，及食大夫鼋，召子公而弗与也；子公怒，染指于鼎，尝之而出，公怒，欲杀子公，子公与子家谋先，子家曰：畜老犹惮杀之，而况君乎？反谮子家，子家惧而从之。夏，弑灵公，书曰：郑公子归生弑其君夷，权不足也，郑人立子良，辞曰：以贤则去疾，不足以顺则公子坚长，乃立襄公，襄公将去穆氏，而舍子良，子良不可，曰：穆氏宜存，则固愿也，若将亡之，则亦皆亡去，疾何爲乃舍之，皆爲大夫，十年，郑子家卒，郑人讨幽公之乱，斵子家之棺而逐其族，改葬幽公，諡之曰：灵 陆氏防防曰子公弑君之贼也，其恶易知，子家纵其爲逆，罪莫大焉！书之以爲首恶，所以教天下之爲人臣者乎？高氏曰：春秋之作常施于可疑，而不施于所不疑，宋之罪无疑也。归生，或疑于可免，故治归生则宋罪自见，非重归生而轻宋也，以此爲防，后世犹有失身爲逆贼所制，如司马亮，沈庆之軰者朴乡，吕氏曰：子公欲弑而不敢先发，以语子家，则子家必有以制其可否之势可否之势，在子家而轻以狥人，其爲首恶宜矣，陈氏曰：归生爲正卿而宋有无君之心，非归生孰禁之？于归生乎谋先，然而弗禁，则贼由归生而已矣， 愚谓凡人同恶相济，非同有是心，则不敢同谋，是事惟归生，已有无君之心，故宋以无君之事，谋之畜老，犹惮杀之，之言不过惧，事不成而及于祸，尔及宋谮之于公，归生知已不免，即与之同举是事矣，观左传，惧而从之，之语则归生，盖与宋同弑，不但不阻之而已也，盖宋之初心，尚有所疑，故谋之归生，归生以爲不可，则不成弑矣。归生不但不阻之而又从之，遂成此弑，故春秋舍宋之始谋而以归，生爲首恶及观，宣公十年，左传谓子家卒，郑人讨幽公之乱，斵子家之棺而逐其族，改葬幽公，諡之曰：灵则当时通郑国之人皆以归，生爲首恶矣。又何必孔子推见至隐而后归，狱归生哉？盖读左氏传者，习熟见闻，而不知察耳。
赤狄侵齐
秋公如齐公至自齐
高氏曰：狄在齐境，而公往朝之，公之无政，又可知矣。胡氏曰：宣公以篡弑，谋于齐而取国以土地赂齐，而请防以卑屈，事齐而求安，上不知有天王下，不知有方伯，惟利交是奉，而可保乎？家氏曰：自是公五如齐，春秋皆备，书之所以正，齐侯党篡受地，胁婚之罪。
冬楚子伐郑
郑未服也， 张氏曰：楚自去年至十年，侵伐郑者凡五，至十一年，盟郑于辰陵，而郑又徼事晋，于是十二年，围郑入之，遂败晋于邲而后郑，服楚，晋人之不振，有自来矣。
五年春公如齐
高固使齐侯止公请叔姬焉
夏公至自齐
秋九月齐高固来逆子叔姬
齐高固来逆女，自爲也。 ，程子曰：子者言是公女，其他则姊妹之类也，谷梁曰：诸侯之嫁子于大夫，主大夫以与之，来者接内也，不正其接内，故不与夫妇之称也，胡氏曰：夫以郑国褊小，楚公子围之，贵骄强大，来娶于郑，子产辞而却之，使馆于外，欲野赐之，几不得抚有其室，而宣公以鲁国周公之后，逼于高固请婚，其女强委禽焉，而不能止，惟不知以礼爲守身之干，是以得此辱也，春秋详书爲后世鉴欲人之必谨于礼，以定其位，不然，卑巽妄説不近于礼，奚足？远耻辱哉！
叔孙得臣卒
张氏曰不书日阙文也
冬齐高固及子叔姬来
冬来反马也。 ，胡氏曰：左氏曰反马也，礼嫁女，留其送马，不敢自安，及庙见成妇，遣使反马，则高固亲来，非礼也，又礼女子有行，远父母者，岁一归宁，今见逆逾时，未易岁也，而叔姬亟来，亦非礼也。故书及书来，以着齐罪也，凡婚姻常事不书，而书此者，则以爲非常爲后世戒也。
楚人伐郑
楚子伐郑，陈及楚平，晋荀林父救郑，伐陈， 家氏曰书，楚伐不书，晋救者，郑归生弑君，晋当爲郑出师讨贼，不当救也。
六年春晋赵盾卫孙免侵陈
陈即楚故也。 ，胡氏曰：按传称陈及楚平，荀林父伐陈，经皆不书者，以下书晋卫加兵于陈，即陈及楚平，可知矣。以赵盾孙免书，侵即林父，无辞可称，亦可知矣。晋尝命上卿帅师救陈，又再与之，连兵伐郑，今而即楚，无乃于已有阙，盍亦自反可也，遽以兵加之，则非义矣；故林父不书伐，而盾免书，侵以正，晋人所以主盟者，非其道也。
夏四月
秋八月螽
胡氏曰：传谓螽爲谷灾，虐取于民之效也。先是，公伐莒，取向后再如齐伐莱，军旅数起，赋敛既繁，戾气应之矣，夫善恶之感萌于心，而灾祥之应，见于事宣公，不知舍恶迁善，以补前行之愆，而用兵不息，灾异数见，年谷不丰，国用空乏，卒至于改，助法而税民，盖自此始矣！经于虫螟，一物之变，必书于防，示后世，天人感应之理不可诬，当慎其所感也。
冬十月
楚人伐郑，取成而还，杜氏曰：九年十一年，传所称厉之役，盖在此。
春秋阙疑巻二十二
<经部,春秋类,春秋阙疑>
钦定四库全书
春秋阙疑巻二十三    元 郑玉 撰
七年春卫侯使孙良夫来盟
始通，且谋防晋也， 朴乡，吕氏曰：凡书来盟，自内录也，其称使，则前定之盟也，高氏曰：此乃卫欲爲晋致鲁，盖专事齐，未与晋通故也。宣公以不义得国，以是自疑，而卫侯任其无咎，故遣良夫来爲此盟，然而黑壤之防，公卒见辱，则知是盟之无信也。
夏公防齐侯伐莱秋公至自伐莱
高氏曰：公方与卫盟，将复从晋而又应，齐侯之命，兴兵以临弱小之国，此取辱之道也。
大旱
胡氏曰：军旅之后，必有凶年，言民以征役怨咨之气，感动天变，而旱干作矣，其以大旱，书者或不雩，或虽雩而不雨也，不雩则无恤民，忧国之心，雩而不雨，格天之精意阙矣。
冬公防晋侯宋公卫侯郑伯曹伯于黑壤
六年，楚人伐郑，取成而还，至是，郑及晋平公子宋之谋也，故相郑伯以防冬，盟于黑壤，王叔桓公临之，以谋不睦，晋侯之立也，公不朝焉，又不使大夫聘，晋人止公于防，盟于黄父，公不与盟，以赂免 ，左氏曰黑壤之盟不书，讳之也，胡氏曰：防而不得见，不以不得见爲讳，盟而不与盟，不以不与盟爲讳，则曲不在公，而主盟防者之罪，耳与于防，不与于盟，而公有歉，然非主防盟者之过也，则书防不书盟，若黑壤是也，凡不直者臣爲君，隐子爲父，隐于是养，臣子爱敬之心，而不事盟主，又必赂免，则不直在已矣，家氏曰：据左传是防也，王叔桓公临之，春秋不书者，王人董防所以光霸业也，晋自新城以来，君侈臣专政，乱于内，威防于外，成公新立，政犹在赵氏，乃强合四国之君以爲此防屈，王叔下临，欲以踵桓，文之盛烈，多见其不知量也。
八年春公至自防
夏六月公子遂如齐至黄乃复
胡氏曰：至黄乃复壅君命也，有疾，亦不复可乎？大夫以君命出，闻丧徐行而不反，未致事而死，以尸将事，乃者无其上之词，其曰复事未毕也。
辛巳，有事于大庙，仲遂卒于垂，壬午，犹绎，万入去籥，陈氏曰：不言公子，上文也，胡氏曰：有事言时祭，此公子遂也，曷爲书字？生而赐氏，俾世其官也，曷爲书卒，以事之变，卒之也，古者诸侯立家，大夫卒而赐氏，其后尊礼，权臣宠遇，贵戚而不由其道，于是乎有生赐氏，其在鲁则季友，仲遂是也。经于其卒书族，以志变法之端，绎者祭之，明日，以宾尸也，犹者可已之辞，万舞也，以其无声也，故入而遂用籥管也，以其有声也，故去而不作，是谓故知不可存，其邪心而不能格也；礼，大夫卒当祭，则不告终事而闻，则不绎不告者，尽肃敬之诚于宗庙，不绎者存，始终之恩于臣子，今仲遂国卿也，卒而犹绎则失宠，遇大臣之礼矣，东莱吕氏曰：万舞二舞之，总名也，干舞者，武舞之别，名籥舞者，文舞之别名，万入去籥，言文武二舞皆入，以仲遂之丧于二舞之中，去其有声者，故去籥焉，石氏曰昭，十五年，有事于武宫，叔弓卒，去乐卒事，以大夫之卒而去，祭乐是以所轻废所重也，有事于大庙，仲遂卒，壬午，犹绎，以卿佐之丧而犹绎，是忽所重而行所轻也，宣公之行，所轻昭公之废所重，春秋讥之，一也。
戊子夫人嬴氏薨
胡氏曰：敬嬴，文公妾也，何以称夫人？自成风闻季友之繇，事友而属其子及僖公得国，立以爲夫人于是乎嫡妾乱矣，春秋于风氏始卒，四贬之禘于大庙，秦人归禭，荣叔含赗，召伯防葬，去其姓氏，不称夫人？王再书而无天是也。敬嬴又嬖私事襄仲，而属宣公，不待致于大庙，援例以立，则从同同而无贬矣。
晋师白狄伐秦
春，白狄及晋平，夏防晋伐秦， ，胡氏曰：晋主夏盟，纠合诸侯，尊王室，安诸夏，乃其职矣，秦人之怨，起自侵崇，其曲在晋，责已可矣，乃复兴师动众，防白狄以伐之，独不恶伤其类乎？直书而贬，自见家氏曰书晋师，白狄而不言及者，偶晋于狄亦外晋耳。
楚人灭舒蓼
楚爲众舒叛，故伐舒蓼，灭之，楚子疆之及滑汭，盟吴越而还 ，胡氏曰：诗称用戒戎作，用遏蛮方是，先王所遏者，其自相攻灭，中国何与焉？然春秋书而不削者，是时，楚人疆舒蓼，及滑汭，盟吴越，势益强大，将爲中国忧，而天下大事不可复问矣。经斯世者，当以爲惧而有攘却之谋，则圣人意也。
秋七月甲子日有食之既
冬十月己丑，葬我小君敬嬴，雨，不克葬，庚寅，日中而克葬。
冬，葬敬嬴，旱无麻，始用葛茀， 谷梁子曰：雨不克葬，丧不以制也，胡安定，先生曰：礼，平旦而葬，日中而虞，今言日中而葬，是无备也，胡氏曰：丧事即远，有进无退，葬不爲雨止，士丧礼，潦车载簑笠，有国家者，乃不能爲雨备，何也不得？不可以爲悦，无财不可以爲悦，得之爲有财，古之人皆用焉，而不能爲之备，是俭其亲也，不亦薄乎！
城平阳
许氏曰：国有大丧，始葬而又动众城邑，非特不爱民力，以公爲忘亲矣。
楚师伐陈
陈及晋平楚师伐陈取成而还
九年春王正月公如齐公至自齐
泰山孙氏曰：公有母丧而远朝，强齐公之无哀也甚矣。
夏仲孙蔑如京师
春，王使来征聘夏，孟献子聘于周，王以爲有礼，厚贿之 ，胡氏曰：属辞比事，春秋教也，当岁首月，公朝于齐，夏使大夫聘于京师，此皆比事可考，不待贬絶而恶自见者也，宣公享国九年，于周才一往聘，其在齐则又再朝矣。故聘觐之礼废，则君臣之位失，诸侯之行恶而倍畔，侵陵之祸起，此经书君如齐，臣如周之意也。
齐侯伐莱
许氏曰：狄比侵齐，齐不敢报，莱不犯齐，而齐亟伐之，畏众强，而虐微弱，此可以观惠公矣。
秋取根牟
八月滕子卒
九月，晋侯，宋公，卫侯、郑伯、曹伯防于扈，晋荀林父帅师伐陈。
谢氏曰：不知制楚而区区伐陈，晋之失道也，家氏曰晋成之，立诸夏耸观，冀其一反，前人之所爲讨宋，鲁之弑君，以风厉天下，修文襄之霸业，以怀来诸侯，义声所加，齐；楚，自当畏服，今不能然，惟以争陈郑爲当务之急，夫陈郑岂乐于去华，即夷正以楚师日夜至，惧不克，自保焉耳。晋不能制楚，惟欲服陈郑夫不能拯人之急，惟欲人之从已，此不义之至也；晋，楚之争，陈郑十有余年，春秋皆所不与，楚夷也，春秋每致其问鼎之忧，晋盟主也，春秋每望之，以尊王之事，攘楚所以尊王，非争诸侯也，夫岂残暴，小国朝夕用师，以求其从我者乎？
辛酉晋侯黑臀卒于扈
防于扈，讨不睦也，陈侯不防，晋荀林父以诸侯之师伐陈，晋侯卒于扈，乃还 朴乡，吕氏曰：诸侯卒于国都之外，则地之袵金革而死，则书卒于师，如曹伯负刍修玉帛之好而死，则书卒于防，如杞伯成卒于境外，则如许男，甯之卒于楚，吴子遏之，卒于巢于封内，则如郑伯髠顽，卒于鄵，宋公佐卒于曲棘。
冬十月癸酉卫侯郑卒
高氏曰：卫成事晋甚谨，而鲁宣独防向齐，卫欲爲晋致鲁，故谋黑壤之防，而特使孙良夫来盟，以定之，及防于黑壤，晋人止公赂然后免，是以扈之防皆前日诸侯，而鲁独不往，二国，继以丧赴，亦皆不防，此所谓无其事而阙其文者也。
宋人围滕
因其丧也。 ，胡氏曰：围国非将卑师少所能办也，然而称人是贬之也，滕既小国，又方：有丧，用兵革以围之，比事以观，知不仁矣。
楚子伐郑晋郤缺帅师救郑
楚子爲厉之役，故伐郑，晋郤缺救郑，郑伯败楚师于桺棼，国人皆喜，唯子良忧曰：是国之灾也，吾死无日矣！ 家氏曰：五年，楚伐郑，荀林父救之，春秋不书救，今而书救者，楚之初伐郑也，人谓其讨郑人之弑其君者，必将以归，生爲戮，既而再以兵加郑，但欲郑之归已于弑，贼皆无所问，则其伐郑，自爲其私耳，今而郑人告急，晋于义不得不救，于是乎许之以救。
陈杀其大夫泄冶
陈灵公与孔宁，仪行父通于夏姬，皆衷其衵服，以戏于朝，泄冶谏曰：公卿宣淫，民无效焉，且闻不令，君其纳之，公曰：吾能改矣，公告二子，二子请杀之，公弗禁，遂杀泄冶 ，胡氏曰：称国以杀者，君与用事，大臣同杀之也，称其大夫，则不失官守，而杀之者，有专辄之罪矣，泄冶无罪而书名，何也？冶以谏杀身者也，杀谏臣者，必有亡国，弑君之祸，故书其名，爲征舒弑君，楚子灭陈之端，以垂后戒，此所谓义系于名，而书其名者也，家氏曰泄冶，非世族大夫，非名无以传，且名之与字，在当时已不容防辩，况千载之后，欲以此求春秋褒贬之意，岂非説经之大弊乎？
十年春公如齐公至自齐
齐人归我济西田
公如齐，齐侯以我服，故归济西之田， 张氏曰归田，而言我者，言此田鲁之旧封，而非齐之所得专也，不言来归，请而得之也，讙及阐归于取之年，故不言，我今归于十年之后，故书我也，特书曰：我则取之，不以其道而归之，不以其正一出于相与之私爲可见矣。
夏四月丙辰日有食之
己巳齐侯元卒齐崔氏出奔卫
夏，齐惠公卒，崔杼有宠于惠公，高，国畏其偪也，公卒而逐之，奔卫 ，公羊子曰：其称崔氏讥世卿也，高邮，孙氏曰：春秋世卿多矣，而尹氏书卒，崔氏书奔，圣人于世卿之中，择其尤强而爲害之防者以爲后世戒也，张氏曰：特书其氏，见崔杼之宗，强于齐，故势足以偪高，国虽今日逐之，而尚能复归于齐也，家氏曰：以岁月考之，是岁至杼弑君，盖五六十年，使杼得年七十，此时方在弱冠，不应权势已盛，爲人所畏，疑非崔杼之身，或其父或其族皆未可知。
公如齐夏五月公至自齐
左氏曰奔丧也，胡氏曰：天王之丧，不奔欲行郊礼，而汲汲于奔齐，惠之丧，天王之葬，不防使微者往而公孙归父防齐惠之葬，其不顾君臣上下尊卑之等，所谓肆人欲灭天理而无忌惮者也。
癸巳陈夏征舒弑其君平国
陈灵公与孔宁，仪行父饮酒于夏氏，公谓行父曰：征舒似女，对曰：亦似君，征舒病之，公出自其廐，射而杀之，二子奔楚 ，胡氏曰：祸莫大于拒谏，而杀直臣忠，莫显于身，见杀，而其言验泄冶，所谓不惮斧钺，尽言于其君者，正谓灵公，君臣淫于夏，征舒之家，恐其及祸，不忍坐视，故眛死言之，灵公不能纳，又从而杀之，卒以见弑而亡其国，此万世之大戒也，特书征舒之名，以见泄冶，忠言之验，灵公见弑之由，使有国者必以远色，修身包容狂直，开纳谏诤，爲心也以爲罪不及民，故称大夫以弑，则非经意矣，张氏曰：古人以礼爲防闲，而人君之尊，有妃偶嫔御之，侍有居处出入之奉，有廉耻，羞恶之限，所以养其尊，贵者至矣，何至驱驰于株林，以爲乐哉！泄冶之谏，夏南之诗，皆以其舍人道而躬爲禽兽之行也，考之国语，前年，单子如楚，过陈时泄冶未死也，单子归而告王，以陈侯帅其卿佐南冠以淫于夏氏，陈侯不有大咎，国必亡，已见于三年之前矣，能无及乎？观春秋所书弑君，如陈平国，齐光蔡固以千乘之主而自侪于闾巷小人之所不爲者心术之惑，可不戒哉！
六月宋师伐滕
滕人恃晋而不事宋，六月，宋师伐滕 ，胡氏曰：称师用众也，隣有弑逆，不能声罪致讨，乃用大师以伐当恤之小邦，故特称师，以着其罪。
公孙归父如齐葬齐惠公
胡氏曰：宣公防德，齐侯之能定其位，又以济西田归之也，故生则倾身以事之，而不辞于屈辱，没则亲往奔丧，而使贵卿防其葬，亦不顾天王之礼阙然，莫之供也，比事考辞，义自见矣，张氏曰：春秋书此防着乱臣贼子不复明，送终之正礼，故缺于天子而厚于强国，岂非九伐之威，不行而专征之讨，不加以至于此。
晋人宋人卫人曹人伐郑
郑及楚平，诸侯之师伐郑，取成而还， 胡氏曰：称人贬之也，郑居大国之间，从于强令，岂其罪乎？不能以德镇抚，而以力争之，庸何愈于楚。
秋天王使王季子来聘
刘康公来报聘 ，胡氏曰：王季子者，王之母弟也，王有时聘以结诸侯之好，礼也，宣公享国至是十年不朝于周，而比年朝齐不奔，王丧而奔齐，侯丧不遣，贵卿防匡王葬而使归父防齐侯之葬，纵未举法，勿聘焉，犹可也？而使王季子来王，灵益不振矣！自是王聘春秋亦不书。
公孙归父帅师伐邾取绎
胡氏曰：用贵卿爲主将，举大众出征伐，不施于乱臣贼子奉天讨罪，而陵弱侵小，近在邦域之中，附庸之国，是爲盗也，故特书取绎以罪之。
大水
季孙行父如齐冬公孙归父如齐
季文子初聘于齐，冬，子家如齐，伐邾故也。 ，胡氏曰：齐侯嗣立，宣公亲往奔其父丧，又使贵卿防葬矣，若待逾年，然后修聘，未晩也，而季孙亟行，归父继往，则以宣公；君臣不知爲国以礼，而谓妄説取人可以免于讨也，归父贪于取绎，畏齐而往，盖理曲则气必馁矣，春秋备书而不削，以着其罪也。
齐侯使国佐来聘
国武子来报聘， 高氏曰：嗣子逾年，始称君，未逾年称子，今当凶衅而行，吉礼忘哀思，而结欢好，盖自速成君之意，故如其意而书曰：齐侯以着其恶也，胡氏曰：葬之速也？太不怀也，又未逾年，而以君命遣使聘于隣国，则哀戚之情忘矣，齐顷公嗣位之初，举动如此，丧师失地，几见执获，夫岂妇人笑客之罪哉！
饥
宋氏曰：宣公即位，六年书螽，七年，书大旱，今书大水，复书饥，咎征频仍，未有甚于此时者也，宣公以臣弑其君，以子逐其母，罪大恶极，天讨未加，发而爲水旱之灾，百姓重受其害，春秋书之以垂戒于后，张氏曰：前此百有余年，水旱螟，螽之灾多矣，不以饥书，今大水之后，特书饥者，见宣公烦于事外，国用无节，上下用竭，故一遇水旱，遂致乏食耳。高氏曰：国无三年之畜，曰国非其国也，今以秋大水，而冬即饥，则其爲国可知矣。于是乎有税，畆之事焉。
楚子伐郑
楚子伐郑，晋士防救郑，逐楚师于颍北，诸侯之师戌郑，高氏曰：晋士防救郑，及诸侯戌郑，而春秋削之者，责晋虽得郑而不能有之也。
十有一年春王正月
夏楚子陈侯郑伯盟于辰陵
春，楚子伐郑，及栎，子良曰：晋，楚不务德而兵争，与其来者可也。晋，楚无信我，焉得有信？乃从楚夏，盟于辰陵，陈，郑服也， 师氏曰：陈，郑二君中国之诸侯也，曰侯，曰：伯其爵，自天子受之，向尝背天子，而以诸侯爲盟主，虽已爲非，而犹可恕者，不失于存，中国也，今也又背中国而从楚，犹曰我侯也？曰：我伯也，不思其爵之所从来，忍以此而服属于楚，其无愧耻，不亦甚乎？薛氏曰：陈，郑以中国之不足恃，而盟于楚，由中国之无霸，诸侯之失其恃也，家氏曰序，楚子于陈侯，郑伯之上着南夷之子国而僭居中国，侯伯之上，紊内外之辨，亦以卑从楚之二国也 ，愚谓春秋书法至此，圣人之不得已也，虽非予楚以霸，然亦不得夺楚之霸矣，故不加褒贬，直书其事，使读者思之，知楚人之盛，中国之衰，而世道于是乎变矣。
公孙归父防齐人伐莒
薛氏曰：一不受命而伐取邑，七年而犹不置，陵弱之甚也！许氏曰：辰陵之盟，中国所宜震也，而齐鲁方且务穷兵于小国，何震之有！
秋晋侯防狄于欑圅
晋郤成子求成于众狄，众狄疾赤狄之役，遂服于晋，秋防于欑，圅众狄服也，是行也，诸大夫欲召狄，郤成子曰：吾闻之，非德莫如勤，非勤，何以求人？能勤有继，其从之也，诗曰：文王既勤止，文王犹勤，况寡德乎？高氏曰：春秋内中国而外夷狄，此与隐二年，公防戎于潜，同文所以同晋于内而离狄于外也，师氏曰：晋景绍盟主之业尝愤，楚伐郑，则救郑而惟恐其从楚，又尝愤郑从楚则伐郑，必欲其弃楚，或救或伐，虽未尽善，亦似矣，今乃防狄欑圅，此何礼也？不能正一身而欲主盟，以令诸侯，俾不敢他属，难矣哉！张氏曰：晋侯爲盟主而往，与狄防舍，夏征舒之罪，以遗楚讨使楚，举大义以加于中国，又欲与楚争郑，所以败于邲也 ，愚按：春秋以来，中国犹知君臣人类，不爲禽兽者，齐桓，晋文之功也。今楚盟，陈郑于辰陵，而楚爲之主，此中国不知君臣人类，入于禽兽之渐也，而齐方伐莒，晋方防狄畧无以爲忧者，于是圣人之望絶矣，乃书伐莒，防狄之事，于辰陵之盟之下，比事以观，春秋事势之升降可考，而圣人不得已之情亦见矣。
冬十月楚人杀陈夏征舒
高氏曰：元恶大憝，众所欲诛，称人以杀，盖众辞尔，非与楚也，师氏曰：盟主之职，爲陈讨贼，以定陈君而怀，陈斯爲能事，徒坐视陈从楚，楚爲陈讨贼，以杀征舒，则楚于陈，爲有德，虽欲使陈不从，楚而从晋，可乎？泰山孙氏曰：孔子与楚讨者，伤中国无人丧乱，陵迟之甚也！ 愚按：圣人于楚人之事，书之必加贬斥之辞者，惧其乱常，荐食而絶之也。今中国弑逆之贼，天子不能讨，方伯不能诛，隣国无声，罪之师大夫，无沐浴之请，而夷狄能正之，夫子虽欲贬而不与，亦不可得矣，楚固明徳之后而介在南蛮，使其克自祓濯，一改名，窥鼎之旧，圣人岂终絶楚哉？
丁亥楚子入陈
冬，楚子爲陈夏氏乱故，伐陈，谓陈人无动，将讨于少西氏，遂入陈，杀夏征舒，轘诸栗门，因县陈，陈侯在晋，申叔时使于齐，反复命而还，王使让之曰：夏征舒爲不道，弑其君，寡人以诸侯讨而戮之，诸侯县公，皆庆寡人，女独不庆，寡人何故？对曰：犹可辞乎？王曰：可哉？曰：夏征舒弑其君，其罪大矣，讨而戮之，君之义也。抑人亦有言曰：牵牛以蹊人之田，而夺之牛，牵牛以蹊者，信有罪矣，而夺之牛，罸已重矣，诸侯之从也？曰：讨有罪也，今县陈，贪其富也，以讨召诸侯，而以贪归之，无乃不可乎？王曰：善哉！吾未之闻也，反之，可乎？对曰：可哉！吾侪小人，所谓取诸其怀而与之也，乃复封陈乡取一人焉以归，谓之夏州， 程子曰：诛其罪义也，取其国恶也，入者不受而强之也，谢氏曰：书入罪，其因人之乱而利之也，吕氏曰：称楚人，杀夏征舒讨贼之辞，且众同欲也；故曰，楚人入陈，非众志也，故曰：楚子陆氏防防曰入人之国，又纳淫乱之臣邪也，故明书其爵，以示不正，春秋之义，彰善瘅恶，纤芥无遗，称事原情，瑕瑜不掩，斯之谓也。高氏曰：书杀征舒于前，而掩县陈之恶，书入陈于后，不使全讨罪之美，此断大小之狱，必以情恶，恶疾其始，善善乐，其终之义也。胡氏曰：按左氏传，楚子爲夏氏乱，遂入陈，杀征舒，轘诸栗门，而经先书杀后书入者，与楚子之能讨贼，故先之也。讨其贼爲美，取其国爲贪爲善爲恶，特在一念须臾之间，而书法如此，春秋传心之要典，不可以不察也， 愚按讨贼，则分其美于众人入国，则归其罪于楚子，圣人岂固欲与楚哉？其不得已之情，又可见矣。
纳公孙宁仪行父于陈
谷梁曰纳者，内弗受也。辅人之不能民，而讨犹可，入人之国，制人之上下，使不得其君臣之道不可，高氏曰：楚子杀征舒，若能诛贼而出于正者，由纳二臣观之，楚子杀征舒，正爲二臣杀之，非爲讨贼杀也，楚子之情，于是不能逃矣，胡氏曰二臣者，从君于昬宣淫于朝，诛杀谏臣，使其君见弑，盖致乱之臣也，肆诸市朝，与众同弃，然后快于人心，今乃诡词奔楚，托于讨贼，复讐以自脱其罪，而楚庄又使陈人用之，故圣人外此二人于陈而特书，曰纳爲楚庄者潴，征舒之宫，封泄冶之墓，尸孔宁，仪行父于朝，谋于陈，众定其君而去其庶几乎！家氏曰：楚庄有意爲陈讨贼，即辰陵之防，召征舒而戮之，陈无事矣，乃于既盟之后，遽兴掩袭之，师入陈，而遂县之仗义以济利，假信以行诈，此春秋之所甚恶也，幸而从申叔时之言，事弗获逞，犹纳其朋淫，首祸之人，俾复爲政于陈国，则其区区本心，犹在于利，特畏晋兵之来，是以舍之而去，非知其不义，悔之而不爲也，薛氏曰：中国无贤王贤伯而使荆蛮盗政多，见其卒于乱也，张氏曰：圣人予善之，待人之公，先旌其讨贼之义，然后着其入陈，且纳乱臣之罪，使楚庄之善恶功罪，显然明白，详味此编，则知非圣人莫能修而游，夏不能与者矣。
十有二年春葬陈灵公
师氏曰：陈乱，故二十有一月而后葬，始也，以公孙宁、仪行父与灵公昏淫，使灵公被弑终也，以公孙宁、仪行父使楚讨贼，楚以入陈，又从而纳二子爲是纷纷，不暇葬也。
楚子围郑
厉之役，郑伯逃归，自是楚未得志焉，郑既受盟于辰陵，又徼事于晋，至是，楚子围郑，句有七日，郑人卜行成，不吉，卜临于大宫，且巷出车，吉，国人大临，守陴者皆哭，楚子退师，郑人修城，进复围之，三月，克之，入自皇门，至于逵路，郑伯肉袒牵羊以逆，曰：孤不天，不能事君，使君怀怒以及敝邑，孤之罪也，敢不唯命是听，其俘诸江南以实海滨，亦唯命。其翦以赐诸侯，使臣妾之亦唯命。若惠顾前好，徼福于厉，宣；桓，武，不泯其社稷，使改事君，夷于九县，君之惠也，孤之愿也，非所敢望也，敢布腹心，君实图之，左右曰：不可许也。得国无赦，王曰：其君能下人，必能信用其民矣，庸可几乎？退三十里而许之平，潘尫入盟，子良出质 ，谢氏曰：围郑之役，楚已入郑矣，不书入者，以楚子叛而伐之，服而舍之，退三十里而许之平也，高氏曰：楚入陈而封之，书曰：入入郑而赦之，书曰：围何也？楚之入陈也，欲县之人言其不可，乃封陈侯，其入郑也，欲赦之，人言其不可，卒与郑平，封陈侯者，非其本谋也，不善而能改，故书曰：入与郑平者，盖其本谋也，不爲利害所诱，故书曰围。
夏六月乙卯，晋荀林父帅师及楚子战于邲，晋师败绩，六月，晋师救郑，荀林父将中军，先縠佐之，士防将上军，郤克佐之，赵朔将下军，栾书佐之，赵括，赵婴齐爲中军大夫巩朔，韩穿爲上军大夫荀首，赵同爲下军大夫，韩厥爲司马及河，闻郑既及楚平，桓子欲还，曰：无及于郑，而民焉用之？随武子曰：善，彘子曰：不可，晋所以霸，师武臣力也，今失诸侯，不可谓力，有敌不从，不可谓武，由我失霸，不如死！以中军佐济，韩献子谓桓子曰：彘子以偏师陷，子罪大矣，子爲元帅师不用命，谁之罪也？与其专罪，六人同之，不犹愈乎？师遂济，楚子北，师次于郔，沈尹将中军，子重将左，子反将右，将饮马于河而归，闻晋师既济，王欲还嬖人伍参欲战，令尹孙叔敖不欲伍参言于王曰：晋之从政者新，未能行令，其佐先縠刚愎不仁，未肻用命，其三帅者，专行不获，听而无上，众谁适从？此行也，晋师必败，王告令尹，改乘辕而北之楚，少宰如晋师，曰：寡君少遭闵凶，不能文，闻二先君之出入此行，将郑是训定，岂敢求罪于晋，二三子无淹久，随季对曰：昔平王命我先君文侯曰：与郑夹辅周室，毋废王命，今郑弗率，寡君使羣臣问诸郑，岂敢辱侯人，敢拜君命之辱，彘子以爲谄，使赵括更之曰：行人失辞，寡君使羣臣，迁大国之迹于郑曰：无避敌羣臣，无所逃命，楚子又使求成于晋，晋人许之，盟有日矣，楚许伯御乐伯，摄叔爲右，以致晋师，晋魏锜求公族未得，而怒，欲败晋师，请致师，弗许，请使，许之。遂往，请战而还，赵旃，求卿未得，且怒失楚致师者，请挑战，弗许，请召盟，许之，夜至于楚军，席于军门之外，使其徒入之，乙卯，王乘左广以逐赵旃，赵旃弃车而走林，屈荡搏之，晋惧，二子之怒，楚师使軘车逆之，楚望其尘，惧晋师至，且惧王之入晋师也，遂疾进师，车驰卒奔，乘晋军桓子不知所爲鼓于军中曰：先济者有赏，中军，下军争舟，舟中之指可掬也，晋师右移，上军未动，楚从上军，驹伯曰：待诸乎？随季曰：楚师方壮，若萃于我，吾师必尽，不如而去之，分谤生民，不亦可乎？殿其卒而退，不败楚熊负羁囚知防，知庄子以其族反之，武子，御射连尹襄老，获之，遂载其尸，射公子谷臣囚之，以二者还，及昏，楚师军于邲，晋之余师，不能军宵济，亦终夜有声，丙辰，楚重至于邲，遂次于衡雍，祀于河，作先君宫，告成事而还。秋，晋师归，桓子请死，晋侯欲许之，士贞子谏，使复其位，成三年，晋人归楚公子谷臣与连尹襄老之尸于楚，以求知防，楚人重爲之礼而归之 ，胡氏曰：战而言及主乎？是战者也，陈人弑君，晋不讨贼，而楚能讨之，楚人围郑，亦既退师，与郑平矣，而又与之战，则非观衅之师也，故释楚不贬，而使晋主之，然违命济师者，先縠也，而独罪林父，何也？尊无二上，定于一也，古者仗钺临戎，专制阃外，虽君命有所不受，况其属乎！林父既知无及于郑，焉用之矣！诸帅又皆信然，其策先縠，若独以中军佐济者，下令三军，无得妄动，按军法而行辟，夫岂不可？既不能令乃畏，失属亡师之罪，而从韩献子分恶之言，知难而冐进，是弃晋师于谁责乎？故称败绩，特以林父主之也，高氏曰：夫晋欲救陈郑，岂可由一大夫，将不协心之属，以与强暴新胜之，楚师交战乎？徒取败衂血肉生灵，非救难解，纷之道也，故不书救。
秋七月
冬十有二月戊寅楚子灭萧
楚子伐萧，宋华椒，以蔡人救萧，萧人囚熊相宜僚及公子丙，王曰：勿杀吾退，萧人杀之，王怒，遂围萧萧溃，申公巫臣曰：师人多寒，王廵三军拊而勉之，三军之士皆如挟纩，遂傅于萧，明日萧溃 ，胡氏曰：假于讨贼，以灭陈，春秋以讨贼之义，重也，故末减而书入，恶其贰，已而入郑，春秋以退师之情，恕也，故末减而书围，与人爲善之，德宏矣，至是肆其强暴，灭无罪之国，其志已盈，虽欲赦之，不可得也。故传称萧溃经以灭，书断其罪也，萧既灭亡，必无赴者，何以得书？楚庄县陈入，郑大败晋师，莫与校者，不知以礼制心，克伐怨欲皆得行焉，遂以灭萧赴告诸侯，矜其威力以恐中国也，家氏曰：萧宋之附庸也，楚庄志得而骄，睥睨于宋，故灭萧以动之，自是易子析骸之祸，权舆于此，春秋书之，不惟罪，楚亦以忧中国。
晋人宋人卫人曹人同盟于清丘
晋原縠，宋华椒，卫孔逹，曹人同盟于清丘，曰恤病，讨贰 ，谢氏曰：楚日强盛，四国欲恤病讨贰，协力相维，同心爲盟，故书同盟，同盟之后，四国反覆背盟，故夺爵称人，凡盟既盟，而背之者，犹以其盟出于不得已也，同盟而违之，则其恶大矣。
宋师伐陈卫人救陈
宋爲盟故，伐陈，卫人救之，孔达曰：先君有约言焉，若大国讨，我则死之， 胡氏曰：陈有弑君之乱，宋不能讨，而楚能讨之，虽曰县陈，寻复封之，其德于楚而不贰，未足责也，宋人不能内自省德，遽以大众伐之，非义举也，卫人救陈，背盟失信，而以救书者，意在责宋也，高氏曰：卫方盟于清丘，而反救陈救，虽义事而有背盟之患，故贬称人。
春秋阙疑卷二十三
钦定四库全书
春秋阙疑卷二十四    元 郑玉 撰
十有三年春齐师伐莒
莒恃晋而不事齐故也
夏楚子伐宋
以其救萧也 ，谢氏曰：楚子既灭，萧于是伐宋，以宋师伐陈故也。
秋螽
冬晋杀其大夫先縠
赤狄伐晋，及清，先縠召之也。冬，晋人讨邲之败，与清之师归罪于先縠而杀之，尽灭其族， 胡氏曰：先縠违命，大败晋师，元帅不能用，钺已失刑矣，今又重有罪焉，晋人治其罪，而戮之义也。曷爲称国？以杀而不去其官，夫兵者，安危所系，有国之大事也，将非其人则败，虽得其人，使亲信间之，则败以刚愎，不仁者参焉，而莫肻用命，则败，凡此三败，君之过也，林父初将中军，乃以先縠佐之，使敌国谋臣，知其从政者新，未能行令，谁之过欤？故称国，以杀不去其官，罪累上也。
十有四年春卫杀其大夫孔达
十三年，清丘之盟，晋以卫之，救陈也讨焉，使人弗去，曰：罪无所归，将加而师孔达，曰：茍利社稷，请以我説罪我之由，我则爲政而亢大国之讨，将以谁任？我则死之，至是春孔达，缢而死，卫人以説于晋而免，遂告于诸侯曰：寡君有不令之臣达构我，敝邑于大国，既伏其罪矣，敢告卫人，以爲成劳，复室其子，使复其位，愚按：卫之于晋，始则遣其臣背盟救陈，以干大国。
之讨终则杀其臣致辞，取説以免大国之讨，且使之自缢而死，又非正名其罪，失刑政矣，称国以杀，不去其官，罪累其上，宜哉！
夏五月壬申曹伯寿卒
晋侯伐郑
爲邲故也。告于诸侯，搜焉而还，中行桓子之谋也？曰：示之以整，使谋而来，郑人惧，使子张代子良于楚，郑伯如楚，谋晋故也。郑以子良爲有礼，故召之 ，楚子使申舟聘于齐，曰：无假道于宋，亦使公子冯聘于晋，不假道于郑，申舟以孟诸之役恶，宋曰：郑昭宋聋，晋使不害，我则必死，王曰：杀女我伐之，见犀而行，及宋，宋人止之，华元曰：过我而不假道，鄙我也，鄙我亡也，杀其使者必伐我，伐我亦亡也，亡一也，乃杀之，楚子闻之，投而起，屦及于窒皇，剑及于寝门之外，车及于蒲胥之市， 高氏曰：晋救郑而败于邲，郑遂即楚夫郑背晋即楚讨之正也，故称晋爵，然文公之泽浸微，干戈日寻，积而至于蜀之盟，中国尽从楚矣，岂特失郑而已乎？至此而后知齐桓，晋文之有功于中国也。
秋九月楚子围宋
胡氏曰：宋人要结盟誓，欲以御楚，已非持国之道，轻举大众，民妄动，又非恤患之兵，特书救陈，以着其罪，明见伐之由也。国必自伐，然后人伐之，凡事其作始也简，其将毕也必巨，易于讼卦曰：君子以作事谋始，始而不谋，必至于讼，讼而不竟，必至于师，若宋是矣，始谋不臧，至于见伐见围，几亡其国，则自取之也。春秋端本责宋爲防，若楚不当围宋，则亦明矣。
葬曹文公
冬公孙归父防齐侯于谷
张氏曰：以归父防，齐侯，盖鲁素事齐，而宣公之立，公子遂主之，故其父子常使于齐，而齐亦不复计等列之不班，而与之防也，非礼甚矣，胡氏曰：夫礼，别嫌明微，制治于未乱，自天子出者也，列国之君，非王事自相防，聚是礼，自诸侯出矣，以国君而降班失列，下与外臣防以外臣而抗尊，出位上与诸侯防是礼，自大夫出矣，君若赘旒，陪臣执命，岂一朝一夕之故，其所由来渐矣，故易于坤之初六曰，驯致其道，至坚氷也，易言其理，春秋见诸行事，若合符节，可谓防切着明矣。
十有五年春公孙归父防楚子于宋
十四年，孟献子言于公曰：臣闻小国之免于大国也，聘而献物，于是有庭实旅，百朝而献功，于是有容貌，采章嘉淑，而有加货，谋其不免也，诛而荐贿，则无及也。今楚在宋，君其图之！公説至是公孙归父防楚子于宋， 家氏曰：楚自伐宋，于鲁无与，而鲁人震惧，若祸之已至者，正由宣公以篡弑得国，未有能讨之者见楚人，戮陈夏征舒惧而往，防将以逭弑君之讨也，胡氏曰：楚子不假道于宋，以启衅端，而围之，陵蔑中华，甚矣，诸侯纵不能畏简书，防患难，存先代之后，严兵固圉，以爲声援，犹云可也。乃以周公之裔，千乘之国，谋其不免，至于荐贿，不亦鄙乎！若此类，圣人不徒笔之于经也，比事以观，则知当日强弱，盛衰之由，春秋经世之畧矣，高氏曰：直以宋地者罪鲁见，夷狄在宋境，而反与之交聘也。
夏五月宋人及楚人平
宋人使乐婴齐告急于晋，晋侯欲救之，伯宗曰：不可，古人有言曰：虽鞭之长，不及马腹，天方授楚，未可与争，虽晋之强，能违天乎？谚曰：高下在心，川泽纳污，山薮藏疾，瑾瑜匿瑕，国君含垢，天之道也，君其待之，使解如宋，使无降楚，曰：晋师悉起，将至矣，郑人囚而献诸楚，楚子厚赂之，使反其言，不许三而许之，登诸楼车，使呼宋人而告之，遂致其君命，楚子将杀之，使与之言曰：尔既许不谷而反之，何故非我无信，女则弃之，速即尔刑，对曰：臣闻之，君能制命爲义，臣能承命爲信，信载义而行之爲利，谋不失利，以卫社稷，民之主也，义无二信，信无二命，君之赂，臣不知命也；受命以出，有死无霣，又可赂乎？臣之许君，以成命也。死而受命，臣之禄也，寡君有信臣下，臣获考死，又何求？楚子舍之以归，夏五月，楚师将去，宋申犀稽首于王之马前，曰：毋畏知死而不敢废王命，王弃言焉，王不能答，申叔时仆曰：筑室反耕者，宋必听命，从之，宋人惧，使华元夜入楚师，登子反之，牀起之曰：寡君使元以病告，曰：敝邑易子而食，析骸以防，虽然，城下之盟，有以国毙，不能从也，去我三十里，唯命是听，子反惧，与之盟而告王，退三十里，宋及楚平，华元爲质盟曰：我无尔诈，尔无我虞 ，谷梁氏曰：平者，成也，人者众，辞平称众，上下欲之也，程氏学，曰：宋人及楚人平宋，及之也，谢氏曰：宋人见围凡九月，其告急于晋也，外无轮，匹马之援，内有析骸，易子之变，宋人知怨之，不可以结也。故请和于楚以求平，楚人知忿之，不可以恃也，故受宋之和而与之平，陈氏曰：外平不书，必关于天下之故也。而后书有与楚平者矣，于陈不书于郑，不书至，宋始书之，宋尝及楚平矣，至庄王始书之，必宋从楚，必庄王得宋天下将有南北之势，春秋特致意焉。朴乡，吕氏曰：向也晋与楚争，陈其后也，陈有少西氏之乱，晋不能讨，而楚能讨之，县陈，封陈在其掌握，而陈在楚，宇下矣，向也晋与楚争，郑其后也，郑有皇门之入，晋不能救，已而爲邲之战则晋师败绩，而郑又在楚宇下矣，向也！晋宋卫，犹爲一党及宋师伐陈，而卫救之，则卫又贰于晋，向也晋楚之争，而中国之望，如鲁国者，犹未尝即楚，今则公孙归父防楚子于宋，而鲁又即于楚矣，当是时，中国霸主之后，则晋也先代之后，则宋也，郑及楚平，则伐郑者，晋与宋也，邲既败，则同爲清丘之盟者，晋与宋也，清丘之盟，陈人不至则爲之伐陈者，又宋也，今也，楚子围宋者，九月，宋之国人，至于易子而食，析骸而防矣，楚之围宋者，亦军敝食尽，而将去矣，而宋人告急之时，晋不能一出力以援之，一惩于邲之战，而中国之气索然矣，宋及楚平，岂得已哉？书曰：宋人及楚人平以见中国之无霸也，以见楚人之恣横也。以见诸侯之畏于楚，而莫有能救之者也，然则宋楚之平，岂小故哉！
六月癸卯晋师灭赤狄潞氏以潞子婴儿归
六年秋，赤狄伐晋，围怀，及邢丘，晋侯欲伐之，中行桓子曰：使疾其民，以盈其贯，将可殪也，七年，赤狄侵晋，取向阴之禾，至是潞子婴儿之夫人，晋景公之姊也，酆舒爲政而杀之，又伤潞子之目，晋侯欲伐之，诸大夫皆曰：不可，酆舒有三，隽才不如待后之人，伯宗曰：必伐之，狄有五罪，隽才虽多，何补焉？不祀一也，耆酒，二也；弃仲章而夺黎氏地，三也；虐我伯姬，四也。伤其君目，五也；怙其隽才，而不以茂德，兹益罪也，后之人或者将敬奉德义，以事神人，而申固其命，若之何待之？夫恃才与众，亡之道也。商纣由之，故灭天反时，爲灾地反，物爲妖民，反德爲乱，乱则妖灾生，故文反正爲乏，尽在狄矣，晋侯从之，六月癸卯，晋荀林父败赤狄于曲梁，辛亥，灭潞，酆舒奔卫，卫人归诸晋，晋人杀之，晋侯赏桓子狄臣千室，亦赏士伯，以衍之县曰：吾获狄土，子之功也。微子，吾丧伯氏矣，晋侯使赵同献狄俘于周 ，胡氏曰：上卿爲主将畧而称师者，着其暴也，灭而举号及氏者减见灭之罪，着灭者之不仁也；潞婴儿不死社稷，比于中国，而书爵者免婴儿之责辞也，夫伐国之要，讨其罪人，斯止矣，按左氏潞子夫人，晋景公之姊也，酆舒爲政而杀之，又伤潞子之目，则酆舒者，罪之在也，爲晋计者，执酆舒轘诸市，立黎侯安定，潞子改纪其政而返，则诸狄服，疆域安矣，今乃利狄之土，灭潞氏，以其君归何义乎？春秋所以责晋而畧狄也朴乡，吕氏曰：白狄屡侵中国，晋景，灭之似也。然楚之围宋厯三时而不解，晋不能一引手以救之，而徒能加兵于狄，今年书晋师灭赤狄潞氏，以婴儿归，明年，书晋人灭赤狄甲氏及留吁，观宋之告急也，晋侯欲救之，而伯宗方以纳污，藏疾匿瑕，含垢自诿，及晋侯之欲伐狄，诸大夫皆以爲不可，而伯宗乃曰：后之人或者将敬奉德义，以事神人，而申固其命，若之何待之？呜呼！是诚何心哉？不得志于楚，乃求得志于狄，晋侯以是赏桓子，又以是赏士，伯又使赵同献俘于周，君臣之间，矜然德色，志得意满矣，何暇谋及楚哉？圣人备书于防，义自见矣。
秦人伐晋
秋，七月，秦桓公伐晋，次于辅氏，壬午，晋侯治兵于稷以畧狄土立黎侯而还，及雒，魏颗败秦师于辅氏，获杜回，秦之力人也， 薛氏曰报，八年之役也。
王札子杀召伯毛伯
王孙苏与召氏，毛氏争政，使王子防杀召戴公及毛伯卫卒，立召襄，十六年爲毛，召之难故，王室复乱，王孙苏奔晋，晋人复之，冬，晋侯使士防平王室，定王享之原，襄公相礼，殽烝，武子私问其故，王闻之，召武子曰：季氏而弗闻乎？王享有体荐，宴有折爼，公当享卿当宴，王室之礼也。武子归而讲求典礼，以修晋国之法 ，杜氏曰：王札子，王子札也，泰山孙氏曰：王札子文误倒尔，谷梁氏曰：此其志，何也？矫王命以杀之也，爲天下主者，天也，继天者，君也，君之所存者，命也，爲人臣而侵其君之命而用之，是不臣也，爲人君而失其命，是不君也；君不君，臣不臣，天下所以倾也，家氏曰：左传谓王孙苏与毛召争政，使札子杀毛，召则首乱者孙苏，然非札子，则无以成其乱，非王宠札子而假之以权，则札子亦无以爲乱，故书王札子杀召伯，毛伯，讥在王也，胡氏曰：邢侯专杀雍子于朝，叔向以杀人，不忌爲贼，请施邢侯，君子以爲义王札子之罪当服，此刑而天王不能施之，无政刑矣，何以保其国而不替也。
秋螽
胡氏曰：人事感于此，则物变应于彼，宣公爲国，虚内以事外，去实而务华，故戾气应之，六年，螽七年旱，十年大水，十三年，又螽，十五年，复螽府库匮，仓廪竭，言利尅民之事起矣。
仲孙蔑防齐高固于无娄
胡氏曰：礼之始失也，诸侯非王事而相防也，无以正之，不自天子出矣，然后诸侯与大夫防又无以正之，然后大夫与大夫防，礼亦不自诸侯出矣，田氏篡齐，六卿分晋，三家专鲁，理固然也，不能早辨，后虽欲正之，其将能乎？
初税畆
左氏曰：初税畆，非礼也，谷出不过借以丰财也，公羊氏曰：初者何始也？税畆者何？履畆而税也，古者什一，而借什一，天下之中正也，多乎什一，大桀小桀，寡乎什一，大貉小貉，什一行而颂声作矣，谷梁氏曰：古者什一，借而不税，初税畆，非正也。家氏曰：八家同井，其中爲公田，一夫授田百，畆耕公田，十畆余公田二十畆爲庐舍及场圃，民出其力，以耕公田，是之谓借杜氏曰：公田之法，十取其一，今又履其余畆，复十取其一，遂以爲常，故曰：初，谢氏曰：公田之外，又取私田计畆而税之，故曰税畆，朱子曰：周制一夫，受田百畆，而与同沟共井之人，通力合作，计畆均収，大率民得其九，公取其一，鲁自宣公税畆，又逐畆什取其一则爲什而取二矣，薛氏曰：方里而井，八家皆私百，畆中爲公田而同治之，所谓什一也。履畆而税税，私田之什一，是什二之，初税也。
冬蝝生
谢氏曰：蝝，螽子冬非蝝生育之，时冬而蝝生，异之大也，胡氏曰：始生曰蝝，既大曰螽，秋螽未息，冬又生子，灾重及民也，而详志之，如此者急民事，谨天灾，仁人之心，王者之务也，遇天灾而不惧，忽民事而不修，又爲繁政重赋以感之，国危无日矣。
饥
师氏曰：方秋，螽，时民忧乏食，望其上之所取爲之蠲薄，可也，宣公乃不顾而履，畆以税之，田畆所有，尽归于公乏，絶五谷不饥，奚爲春秋书之所以讥上之人有以致之而莫之恤也。谢氏曰：上则税畆而夺其食，下则螽蝝，贼其稼，故饥胡氏曰：春秋饥岁多矣，书于经者三，而宣公独有其二，何也？古者三年耕余一年之蓄，九年耕，余三年之食，虽有凶旱，民无菜色，是岁，螽，蝝，而遽至于饥者，宣公爲国务华，去实虚内事，外烦于朝，防聘问，赂遗之末而不敦，其本府库，竭仓廪匮，水旱螽蝝，天降饥馑，亦无以赈业贫之矣，经所以独两书饥，以示后世爲国者不可不敦本也。
十有六年春王正月晋人灭赤狄甲氏及留吁
晋士防帅师灭赤狄甲氏及留吁，铎辰三月，献狄俘，晋侯请于王，戊申，以黻冕，命士防将中军，且爲大傅于是晋国之盗逃奔于秦，羊舌职曰：吾闻之，禹称善人，不善人远，此之谓也。夫 胡氏曰：董是役者士防也，上将主兵，其称人贬辞也，甲氏潞之，余种留吁，其残邑也，春秋于外域，攘斥之，不使乱中夏，则止矣，伯禽征徐夷东郊，既开而止，宣王伐玁狁，至于太原而止，必欲尽殄灭之，无遗种，岂仁人之心，王者之事乎？
夏成周宣榭火
公羊氏曰：成周者何？东周也？高氏曰：国语曰：先王之爲台榭也，台不过望氛气榭，不过讲军实，成周宣榭，宣王之榭也，宣王中兴，讲武于此书，其灾者，盖伤之也。厉王板荡，中国微矣，宣王嗣之，南征北伐，除叛乱，以复文武之境土，天下喜于王化复行，今周复衰，僣窃横行，平惠以降，皆庸暗，龌龊无能，以王道兴起者，圣人思周室中兴，仰止宣王，故因其灾以伤，王者之不作，使功烈不得着见于天下，而其迹又从而煨烬之，盖痛乎王道陵迟之甚也。
秋郯伯姬来归
出也， 胡氏曰内女出，书之防者男女居室，人之大伦也。婚姻之礼废，则夫妇之道，苦淫辟之罪多矣，春秋内女出夫人归，凡男女之际，详书于防，所以正人伦之本也，高氏曰不宁乎？舅姑之国而爲夫所出此罪，伯姬也。罪伯姬者，乃所以罪其父母失教也。
冬大有年
谷梁氏曰：五谷大熟，爲大有年，胡氏曰：程子曰：大有年，记异也。宣公弑立，逆理乱伦水，旱，螽，蝝，饥馑之变，相继而作，史不絶书宜也，独于是冬乃大有年，所以爲异乎？夫有年，大有年一尔，古史书之则爲祥仲尼笔之则爲异，此言外微防，非圣人莫能修之也，高邮，孙氏曰：春秋书有年者二，又皆在于桓宣之时，圣人之意可知矣。
十有七年春王正月庚子许男锡我卒
丁未蔡侯申卒
夏葬许昭公
葬蔡文公
六月癸卯日有食之
己未公防晋侯卫侯曹伯邾子同盟于断道
春，晋侯使郤克征防于齐，齐顷公帷妇人，使观之，郤子至，妇人笑于房，献子怒，出而誓曰：所不此报，无能渉河，郤子先归，使栾京庐待命于齐，曰：不得齐事，无复命矣。郤子至，请伐齐，晋侯弗许，请以其私属，又弗许，齐侯使高固晏弱，蔡朝，南郭偃防及敛盂，高固逃归，夏防于断道讨贰也，盟于卷楚辞齐人，晋人执晏弱于野王，执蔡朝于原，执南郭偃于温，苖贲皇使见晏桓子，归，言于晋侯曰：夫晏子何罪？昔者诸侯事吾先君，皆如不逮举言，羣臣不信，诸夏皆有贰志，齐君恐不得礼，故不出，而使四子来，左右或沮之曰：君不出，必执吾使，故高子及敛盂而逃，夫三子者曰：若絶君好宁归死焉，爲是犯难而来，吾若善逆，彼以怀来者，吾又执之，以信齐沮，吾不既过矣乎，过而不改，而又久之，以成其悔，何利之有哉？使反者得辞，而害来者，以惧诸侯，将焉用之？晋人缓之逸，秋八月，晋师还，范武子将老，召文子曰：燮乎？吾闻之，喜怒以类者鲜，易者实多，诗曰：君子如怒，乱庶遄沮，君子如祉，乱庶遄已。君子之喜怒，以己乱也，弗己者，必益之郤子，其或者欲已乱于齐乎？不然，余惧其益之也，余将老，使郤子逞其志，庶有豸乎？尔从二三子唯敬，乃请老，郤献子爲政 ，谷梁氏曰同者，同外楚也，朴乡，吕氏曰：宣公以来，凡晋防诸侯，齐未尝与也，卫尝同晋矣，清丘之盟，辞曰：讨贰而陈贰于楚，宋人伐之，卫乃救陈，晋以卫之，救陈也讨焉，卫杀其大夫孔达以説于晋断道之盟，卫人在焉，故曰，同外楚也，家氏曰：同盟，春秋之所贵也，而晋景清丘断道两盟，皆以同盟书，何哉？圣人幸中国之犹能自振喜，诸侯不忍，遂从于楚，特书同盟以褒之，既书，同盟而五国之君，并着其爵，是时，楚庄气焰大张，晋景之孱弱日甚，圣人于清丘断道两盟，防致其嘉，奬拳拳于望晋，幸其犹能同也，陈氏曰：同盟至新城，而再见断道之后，不曰同盟者寡矣。
秋公至自防
冬十有一月壬午公弟叔肸卒
谷梁氏曰：其曰公弟叔肸，贤之也，其贤之，何也？宣弑而非之也，非之则胡爲不去也？曰：兄弟也，何去而之与之财，则曰：我足矣，织屦而食，终身不食宣公之食，君子以是爲通恩也，以取贵乎？春秋泰山，孙氏曰：不曰公子而曰：公弟叔肸者，以见叔肸，无禄而卒也，陈氏曰：公弟者何？非见大夫也，非见大夫不卒而卒，叔肸贤之也，贤之所以恶宣公也，家氏曰：大夫卒而书者，以其爲大夫而得书也，叔肸不爲大夫，其卒也，特见书，以其人而书也，自入春秋母弟名氏，登于简册，率以骄盈致乱，惟叔肸以节行见称，卓然荣利之外而不废，亲亲之恩也，胡氏曰称弟，得弟道也，称字贤也，或以爲叔肸，宠弟在宣公，有私亲之爱，故生而赐氏俾世，其卿与季友仲遂比，则其説误矣诚使叔肸有宠，生而赐氏，则贵戚用事之卿，势必与闻政事，执国命矣，岂有不见于经者，况宣公之时，烦于聘问，防朝之礼，遂蔑季孙归父交于隣国众矣，而独叔肸不与焉，其非生而赐氏，俾世其卿明矣。
十有八年春晋侯卫世子臧伐齐
至于阳谷，齐侯防，晋侯盟于缯，以公子疆爲质于晋，晋师还，蔡朝，南郭偃逃归， 家氏曰：楚方爲中国患，而晋率卫以伐齐，春秋无贬，何哉？齐自昭懿以来，比世再篡，怙其强大，猖狂妄行，渔猎小国，其罪亚于夷楚，莫有能治之者，晋景，一旦发愤，躬履戎行，偕卫人以爲此役，伐其所当伐也，春秋何贬焉。
公伐杞
高氏曰：杞自文十六年，来朝而不复至，故伐之称公，专罪公之陵，小国也，已不修德，而欲人之朝，不思之甚也！陈氏曰：自伐邾，取绎而下，凡取不书其人，自公伐杞而下，凡伐皆不书公。
夏四月
秋七月邾人戕鄫子于鄫
谷梁曰：戕犹残也，公羊曰：戕贼而杀之也。范氏曰于鄫，恶其臣子不能拒，难高氏曰僖，十九年，邾人执鄫子用之，是时天子方伯不复讨其罪，故此肆然，复戕鄫子于鄫也夫！邾人肆无道之强，戕同等之君，罪固大矣，鄫子爲国君而见戕于人，必有以致之也，国君必有卿，大夫侍卫之臣，今鄫子之于邾，乃不共戴天之讐又使得造其国，都戕弑其君而鄫国，臣子恬然坐视，无动心者，故圣人书曰：戕鄫子于鄫，以见鄫无守备，且恶鄫之臣子不能拒，难与自弑其君无异也。
甲戌楚子旅卒
夏，公使如楚乞师，欲以伐齐，楚庄王卒，楚师不出，既而用晋师，楚于是乎有蜀之役， 高氏曰：前此不书，楚子之卒者，外楚人也，此书之者，以楚入爲中国之害甚于前日，故录其卒，以见中国不能自正，乃与楚人相通问好，故春秋自此得以详录其卒也，公羊氏曰：吴楚之君不书葬，避其号也，胡氏曰：楚僭称王，降而称子，仲尼笔之也，不书葬者，恐民之惑而避其号，仲尼削之也，家氏曰：楚入春秋以来，迨今百年，武，文成穆，更起旋仆，未有窥周室之心至楚庄，观兵中原，睥睨周鼎，挟智任诈，欲遂其僭，王之夙心，故春秋书法至此爲之一变，方其存也，正其始封之爵，防盟侵伐，一书之曰：子抑之也，迨其没也，复正其始封之爵，卒之曰：子而不与之以葬，亦抑之也。抑楚人之僭号，示天下共主，在周，夷虽盛强，欲僭而莫得也。
公孙归父如晋
公孙归父以襄仲之立公也，有宠，欲去三桓，以张公室，与公谋而聘于晋，欲以晋人去之 ，胡氏曰：宣公因齐得国，故刻意事之，虽易世，犹未怠也，及顷公不能谨，礼怒，晋鲁上卿，而郤克当国，决意讨之，晋方强盛，齐少懦弱，于是背齐而事晋，其于邦交，以利爲向背，无忠信诚一之心者也，且归父欲去三桓，以张公室，与公谋而聘于晋，欲以晋人去之，夫轻于背与国易于谋大家，而不知其本，未有能成而无悔也。然则公室不可张乎？务引其君，当道正心以正朝廷，礼乐刑政自己出也；其庶几乎！必欲倚外援以去之，是去疥疡，而得腹心之疾也，庸愈乎？
冬十月壬戌公薨于路寝
谷梁氏曰路寝正寝也
归父还自晋至笙遂奔齐
公薨，季文子言于朝曰：使我杀适立庶，以失大援者，仲也夫臧宣叔怒曰：当其时不能治也，后之人何罪？子欲去之，许请去之，遂逐东门氏，子家还，及笙坛帷，复命于介，既复命，袒括髪，即位哭，三踊而出，遂奔齐，谷梁氏曰：捐殡而奔其父之使者，是亦奔父也，公。
羊氏曰：还者何？善辞也？何善尔？归父使于晋，还自晋，至柽，闻君薨家遣，墠帷，哭君成踊，反命乎介，自是走之齐，高氏曰：归父以襄仲之立公，欲去三桓，以张公室，与公谋而聘于晋，冬，还至笙，闻宣公薨，而新君与三桓谋逐之，以是奔齐，夫先君未殡而逐其臣，是死其君而忘其父也，归父既毕，使事尽哀而奔，是知死亡之免，而能不失度，于颠沛造次之时，异乎他大夫之奔也，故其辞繁而不杀，则归父之善，自着矣，虽然，人臣之正，受命而出，虽君薨，犹当致命于殡前，若其有罪，待命于新，君可也，今归父未及鲁境，遽即奔齐，则有恶于新君矣，故书遂书奔，以着其逃刑之罪。
春秋阙疑巻二十四
<经部,春秋类,春秋阙疑>
钦定四库全书
春秋阙疑卷二十五    元 郑玉 撰成公
公名黒肱宣公之子定王，十七年即位，諡法安民，立政曰成。
元年春王正月公即位
二月辛酉葬我君宣公
无氷
泰山孙氏曰：周之二月，夏之十二月也，谢氏曰：月建丑而无氷，冬伤温也，胡氏曰：寒极而无氷者常燠也。按洪范曰：豫，恒燠若此，政事舒缓纪纲废弛之象，成公幼弱，政在三家，公室不张，其象己见，故当涸隂沍寒而常燠应之。
二月作丘甲
为齐难故 ，谢氏曰：作兴建之名，成公初易旧制，使丘出甲，故书曰：作财用不足，初税亩，军旅不足，作丘甲，书初书作，皆以着其所起也，杜氏曰：周礼九夫为井，四井为邑，四邑为丘，丘十六井，出戎马一匹，牛三头，四丘为甸，甸六十四井出，长毂一乗戎马四匹，牛十二头，甲士三人，步卒七十二人，此甸所赋，今鲁使丘出之讥重敛，故书胡氏曰：唐太宗问李靖楚，广与周制如何？靖曰：周制一乗步卒七十二人，甲士三人，以二十五人为一甲，凡三甲，共七十五人，然则一丘所出，十有八人，积四丘而具一乗耳，今作丘甲者，即丘出一甲，是一甸之中，共百人为兵矣。则未知所作者三甸而増一乗乎毎乗而增一甲乎？鲁至昭公时，尝搜于红，革车千乗则计甸而増乗未可知也。楚人二广之法一乘，至用百有五十人，则鲁毎乘而増一甲亦未可知也。赋虽不同，其实皆为益兵，其数皆増三之一耳，先儒或言甲非人，人之所能为，又以为丘，出甸赋加四倍者，误矣。陈氏曰：大司马之制，上地，家可三人，中地二家五人，下地家二人，皆胜兵也，必四丘之甸也，而后备一卒，出长毂一乘，则是从征，少而休多也，作丘，甲兵休少，而从征多矣，吕氏曰：哀公问于有若曰：年饥，用不足，如之何？有若对曰：盍彻乎？曰：二，吾犹不足，如之何其彻也？对曰：百姓足，君孰与不足？百姓不足，君孰与足？君子为政，民力屈则用竭，则亦反其本而已矣，宣公初税亩，成公作丘甲，当是之时，事其君者，皆不知反本之为务，而以取救目前为急，下至战国皆用之，而以反本之説为迂濶不切之论也，而其国家亦从而顚覆矣，有若之对，哀公固世之急务，而初税亩，作丘甲，则圣人所甚戒也。
夏臧孙许及晋侯盟于赤棘
闻齐将出楚师，盟于赤棘，臧宣叔令脩赋，缮完具守备，曰：齐，楚结好，我新与晋盟，晋，楚争盟，齐师必至，晋人伐齐，楚必救之，是齐，楚同我也，知难而有备，乃可以逞 髙氏曰许曷为而及晋侯盟，齐怨成矣，晋援不可缓也。何者？宣公使公孙归父如晋，欲因晋以去三桓，俄而公薨，臧孙许，于是为三桓，逐归父之族而归父，遂奔齐，是齐怨之所以成也；故汲汲焉求为此盟，然而晋为霸主，不治其罪，乃遽自屈而与之盟，故书臧孙许，及晋侯以讥之。
秋王师败绩于茅戎
文十七年秋，周廿歜败狄于邥垂乗其饮酒也，至是春，晋侯使瑕嘉平戎于王，单襄公如晋拜成，刘康公徼戎，将遂伐之，叔服曰：背盟而欺大国，此必败，背盟不祥，欺大国不义，神人弗助，将何以胜？不听，遂伐茅戎，三月癸未，败绩于徐吾氏，秋，王人来告，败 谷梁氏曰：不言战，莫之敢敌也，胡氏曰：程子曰：王师于诸侯，不言败诸侯，不可敌王也，于外域不言战，外域不能抗王也，不可敌，不能抗者，理也，其敌其抗王之失道也，桓王伐郑，兵败身伤，而经不书败，存君臣之义，立天下之防也刘康公徼戎伐之，败绩于徐吾氏，而经不书战，辨内外之分，立中国之防也是皆圣人笔削，非鲁史旧文，然笔于经者，虽以尊君父惩，僣乱为义而君父，所以尊僣乱，所以息则有道矣，桓王不以讨贼兴师而急于伐郑，康公不以惇信持国而轻于徼戎，是失其所以君天下，御四方之道也，书败绩于茅戎，言自败也，其自反亦至矣，刘氏意林曰：不言战而言败，此王术也，以谓天下莫之敢亢，故不可言战而有天下者，一失其道，则人能夺之，故不耻言败，是以王者修已而不责于人髙氏曰一书，王师败绩于茅戎，而尊王之义，与王自取之义，及诸侯不勤王之义，咸得而见矣。
冬十月
二年春齐侯伐我北鄙
齐侯伐我北鄙，围龙，顷公之嬖人卢蒲就魁门焉，龙人囚之，齐侯曰：勿杀，吾与而盟，无入而封，弗听，杀而膊诸城上，齐侯亲鼓，士陵城，三日取龙，遂南侵及巢丘 ，胡氏曰：初，鲁事齐甚谨，虽易世而聘防不絶也，及与晋侯盟于断道，而后怨隙，成再盟于赤棘，而后伐吾北鄙，齐侯之兴，是役非义矣，鲁人为鞌之战，岂义乎同曰愤兵，务相报复，不待贬而罪自见矣。
夏四月丙戌，衞孙良夫帅师及齐师战于新筑衞师败绩。
衞侯使孙良夫石稷甯相向，禽将侵齐，与齐师遇石子欲还，孙子曰：不可以师伐人，遇其师而还，将谓君何？若知不能，则如无出，今既遇矣，不如战也，夏有石成子曰：师败矣，子不少湏，众惧，尽子防师徒，何以复命？皆不对，又曰：子，国卿也，陨子辱矣，子以众退，我此乃止，且告车来甚众，齐师乃止，次于鞫居新筑人，仲孙于奚救孙桓子，桓子是以免既衞人赏之以邑，辞请曲县，繁缨以朝，许之 ，胡氏曰：齐师侵虐，而以衞主此战何也衞侯初与晋同盟于断道矣，又使世子臧与晋同伐齐矣，今又使孙良夫石稷将侵齐，及与师遇，石稷欲还，良夫不可，曰：以师伐人，遇其师而还，将谓君何？若知不能，则如无出，今既遇矣，不如战也，遂战于新筑，故以衞主之也，春秋善解纷贵逺怨而恶以兵刃相接，故书法如此。
六月癸酉，季孙行父，臧孙许，叔孙侨如，公孙婴齐帅师防，晋郤克衞孙良夫曹公子首及齐侯战于鞌，齐师败绩。
孙桓子还于新筑，不入，遂如晋乞师，臧宣叔亦如晋乞师，皆主郤献子，晋侯许之七百乘，献子曰：此城濮之赋也，有先君之明与先大夫之肃，故防克于先大夫无能为役，请八百乗许之，郤克将中军，士燮佐上军，栾书将下军，韩厥为司马，以救鲁衞臧宣叔逆晋师，且道之季文子帅师防之及衞地韩献子将斩人，郤献子驰，将救之，至则既斩之矣，郤子使速以狥告，其仆曰：吾以分谤也，师从齐师于莘，六月壬申，师至于靡笄之下，齐侯使请战，曰：子以君师，辱于敝邑，不腆敝赋，诘朝请见，对曰：晋与鲁衞兄弟也来告曰：大国朝夕释憾于敝邑之地，寡君不忍使羣臣请于大国，无令舆师淹于君地，能进不能退，君无所辱命，齐侯曰：大夫之许，寡人之愿也，若其不许，亦将见也齐髙固入晋师，桀石以投人，禽之而乘其车，系桑本焉，以狥齐垒曰：欲勇者，贾余余勇，癸酉，师陈于鞌，邴夏御齐侯，逢丑父为右，晋解张御郤克，郑丘缓为右，齐侯曰：余姑翦灭此，而后朝食，不介马而驰之，郤克伤于矢，流血及屦，未絶鼓音，曰：余病矣，张侯曰：自始合而矢贯，余手及肘，余折以御，左轮朱殷，岂敢言病？吾子忍之，缓曰：自始合茍有险，余必下推车子岂识之？然子病矣，张侯曰：师之耳目，在吾旗鼔进退从之，此车一人殿之可以集事，若之何其以病败君之大事也，擐甲执兵，固即死也，病未及死，吾子勉之！左并辔，右援枹而鼓，马逸不能止，师从之，齐师败绩，逐之，三周华不注韩厥，梦子舆谓己曰：且辟左右，故中御而从齐侯，邴夏曰：射其御者，君子也，公曰：谓之君子而射之，非礼也，射其左，越于车下，射其右，毙于车中，綦毋张防车，从韩厥曰：请寓乗从左右皆肘之，使立于后，韩厥俛定其右，逢丑父与公易位，将及华泉，骖絓于木而止，丑父寝于轏中，蛇出于其下，以肱击之，伤而匿之，故不能推车而及，韩厥执絷马前，再拜稽首，奉觞加璧以进，曰：寡君使羣臣为鲁衞请曰：无令舆师陷入君地，下臣不幸，属当戎行，无所逃隠，且惧奔辟而忝两君，臣辱戎士，敢告不敏，摄官承乏，丑父使公下，如华泉取饮，郑周父御佐车，宛茷为右，载齐侯以免，韩厥献丑父，郤献子将戮之，呼曰：自今无有代其君任患者，有一于此，将为戮乎？郤子曰：人不难以死免其君，我戮之不祥，赦之以劝事君者。乃免之。胡氏曰：大国三军，次国二军，鲁虽大国，而四卿并将，是四军也，当此时旧制，犹存尺地，皆公室之土也，一民皆公室之兵也，上卿行父与侨如婴齐，各帅一军防战，而臧孙许如晋乞师，又逆晋师为之道本不将兵特往来，晋鲁两军之间，预谋议耳，成公初立，主幼国危，为季孙一怒，扫境内兴师，而四卿并出，肆其忿欲，虽无人乎？成公之侧，有不恤也，然后政自季氏出矣，将称元帅，略其副属辞之体也，四卿皆书，岂特为详内录哉？坚氷之戒，亦明矣。经之大例，受伐者为主，而以此四国及之者，以一笑之微，残民毒众，几获其君而怒犹未怠，故以四国主之，为忿兵之大戒，见诸行事，深切着明矣。
秋，七月，齐侯使国佐如师，己酉，及国佐盟于袁娄，晋师从齐师，入自丘舆，击马陉，齐侯使賔媚人赂以纪甗，玉磬与地，不可，则听客之所为，賔媚人致赂，晋人不可，曰：必以萧同叔子为质，而使齐之封内尽东其亩，对曰：萧同叔子非他，寡君之母也，若以匹敌，则亦晋君之母也，吾子布大命于诸侯，而曰：必质其母以为信，其若王命何？且是以不孝令也，诗曰：孝子不匮，永锡尔类，若以不孝令于诸侯，其无乃非徳类也乎先王疆理天下，物土之宜，而布其利，故诗曰：我疆我理，南东其亩，今吾子疆理诸侯，而曰尽东其亩而已，唯吾子戎车是利，无顾土宜，其无乃非先王之命也乎？反先王则不义，何以为盟主，其晋实有阙，四王之王也树徳而济同欲焉，五霸之霸也，勤而抚之，以役王命，今吾子求合诸侯，以逞无疆之欲，诗曰：布政优优，百禄是遒，子实不优，而弃百禄，诸侯何害焉！不然，寡君之命使臣，则有辞矣。曰：子以君师，辱于敝邑，不腆敝赋，以犒从者，畏君之震，师徒挠败，吾子恵徼齐国之福，不泯其社稷，使继旧好，唯是先君之敝器，土地不敢爱子，又不许，请收合余烬，背城借一，敝邑之幸，亦云从也。况其不幸，敢不唯命！是听鲁衞谏曰：齐疾我矣，其死亡者，皆亲昵也。子若不许，讐我必甚，唯子则又何求？子得其国寳我亦得地，而纾于难，其荣多矣，齐；晋，亦唯天所授，岂必晋，晋人许之，对曰：羣臣帅赋舆以为鲁衞请茍有以借口而复于寡君，君之恵也，敢不唯命是听，禽郑自师逆公，秋七月，晋师及齐国佐盟于袁娄，使齐人归我汶阳之田，公防晋师于上鄍，赐三帅先路，三命之服，司马，司空，舆师侯正亚旅，皆受一命之服，晋师归，范文子后入，武子曰：无为吾望尔也乎？对曰：师有功，国人喜以逆之，先入，必属耳目焉，是代帅受名也，故不敢，武子曰：吾知免矣，郤伯见，公曰：子之力也夫！对曰：君之训也，二三子之力也，臣何力之有焉？范叔见劳之，如郤伯对曰：庚所命也，克之制也，燮何力之有焉？栾伯见公亦如之，对曰：燮之诏也，士用命也，书何力之有焉？晋侯使巩朔献齐防于周王弗见，使单襄公辞焉，曰：蛮夷戎狄，不式王命，淫湎毁常，王命伐之，则有献防王亲受而劳之，所以惩不敬，劝有功也，兄弟甥舅，侵败王略，王命伐之，告事而己不献其功，所以敬亲昵，禁淫慝也，今叔父克遂，有功于齐，而不使命，卿镇抚王室，所使来抚余一人，而巩伯实来，未有职司于王室，又奸先王之礼，余虽欲于巩伯，其敢废旧典，以忝叔父，夫齐，甥舅之国也，而大师之后也，宁不亦淫从其欲以怒叔父抑岂不可谏诲，士庄伯不能对，王使委于三吏，礼之如侯伯克敌，使大夫告庆之礼，降于卿礼一等，王以巩伯宴，而私贿之，使相告之曰：非礼也，勿籍三年十二月甲戌，晋作六军，韩厥赵括，巩朔，韩穿，荀骓，赵旃皆为卿，赏鞌之功也。齐侯朝于晋，将授玉，郤克趋进曰：此行也，君为妇人之笑，辱也，寡君未之敢任，晋侯享齐侯，齐侯视韩厥，韩厥曰：君知厥也乎？齐侯曰：服改矣，韩厥登举爵，曰：臣之不敢爱死，为两君之在此堂也。 ，胡氏曰：齐国佐如师，与楚屈完来一也，然陉之役，则曰来盟于师，盟于召陵，鞌之战则曰及国佐盟于袁娄，何也？荆楚横暴，凭陵诸夏，齐桓公仗义，声罪致讨，威行江，汉之上，不待加兵，而楚人帖服其书来，盟于师者，楚人自服而求盟也，盟于召陵者，桓公退舍，礼与之盟也，在春秋时，斯为善矣，若夫袁娄则异于是，齐虽侵虐，未若荆楚之暴也；诸国大夫，含忿积怒，至于杀人盈野，非有击强扶弱之心，国佐如师，特以赂免，非服之也，晋大夫又不以徳命使齐人尽东其亩，而以齐君之母为质，则亦悖矣。由是国子不可，请合余烬，背城借一，揖而去之，郤克借鲁，卫之使以其词为之请，逮乎袁娄而与之盟，则汲汲欲盟者，晋也，故反以晋人及之若此类，见曲直之绳墨矣，是故制敌，莫如仗义，天下莫大于理而强，有力不与焉，陈氏曰：齐桓合九国之师以临楚，屈完来盟于师，桓不欲以临楚盟，屈完也，退而盟，召陵，齐侯使国佐如师进，师于袁娄，而后盟国佐，且夫屈完不言使，而国佐言，使屈完不言使而退，盟之于召陵，以礼于楚，子国佐言使而进，盟之于袁娄，以偪齐君，桓公之所不敢，而四国之臣，敢为之甚矣！鞌战之忿也， 愚按：齐侯竭，一国之众而卒，取鞌之败，国佐以一言之善而退，四国之师，盖得受命，不受辞之义，故能以一言而使四国之大夫汲汲，与之盟也，惜其如师，为齐行赂而非义服，故不得如屈完之见羙于春秋，然自春秋中年以来，吐情实以纾国难，如宋华元仗大义，以慑强御，如齐国佐，亦可谓临事善变，不失其几，能利社稷者矣。
八月壬午宋公鲍卒
庚寅卫侯速卒
晋三子自役吊焉，哭于大门之外衞人逆之妇人哭于门内，送亦如之。遂常以葬。
取汶阳田
公羊曰：汶阳田者何？鞌之赂也，胡氏曰汶阳之田，本鲁田也，取者得非其有之称，不曰复而谓之取何也？恃大国兵力，一战胜齐，得其故壤，而不请于天王，以正疆理则取之，不以其道与？得非其有奚异乎髙氏曰春秋之义，以治易乱，不以乱易乱，所正者本而已，凡取人之有？其恶易见，而取已之旧，不以其道者，其恶难知，圣人所书亦正名，曰取所以显微也，朴乡，吕氏曰：归者其意也，取者我也，非其志也，于后齐复事晋故，八年，使韩穿来言归之于齐，然此年齐归我田书曰：取八年，齐取我田，乃曰：归者取之，自晋归之，自晋以见鲁国之命制于晋而已，故虽我田也，而不得偃然有之，其犹寄尔，故齐归我田书曰：取犹若取之于外也，齐取我田书曰：归犹若齐之所有也。
冬楚师郑师侵卫
胡氏曰：鲁卫受盟于晋，从于伐齐，故楚为阳桥之役，令尹子重曰：师众而后可，于是王卒尽行，二国称师，着其众也髙氏曰郑伯，背中国之盟，反从楚人以入中国，而首伐卫，防是授戈与冦，而攻其亲戚也，罪不胜诛矣，春秋并楚称师而列郑于下，所以深罪之也，董仲舒曰：伐防无义叛盟无信，无义无信，故恶之。
十有一月公防楚公子婴齐于蜀
胡氏曰侵卫，则书侵我师于蜀，致赂纳质，没而不书，非讳也，书其重者，则莫重乎其以中国诸侯降班失列，下与荆蛮之大夫防也，季孙行父为国上卿，当使其君尊荣，其民免于侵陵之患，而危辱至此，特起于忿忮，肆其褊心，而不知制之以礼也髙邮孙氏曰：春秋之义，公及大夫则没大夫而称人，不与大夫而敌公也，公之罪则书，公书大夫之名，言公之为彼敌者，有以取之也。婴齐，荆楚之大夫，而公亲与之防，盖公将去中国，而从荆蛮也，书公防楚公子婴齐罪公也，家氏曰：晋以鲁卫之，故大举伐齐，以治其凭陵之罪，晋可谓有徳于鲁辙未及息，遽为此行？成公幼无所知，凡皆季氏所为耳，书公防楚公子婴齐着其弃，晋即楚以望国之君，而屈于楚之公子也，卫犹以被兵而服，鲁直为虚声所胁，是故春秋责之深，不复为之讳髙氏曰公子婴齐，荆蛮之种类，僣称王子者也，至是，楚已强盛，交政中国，圣人从列国之例称公子，陈氏曰：自屈完以来，楚大夫皆无氏族也，而书公子自婴齐始。
丙申，公及楚人，秦人，宋人，陈人，卫人，郑人，齐人，曹人，邾人，薛人，鄫人盟于蜀。
宣公使求好于楚，庄王卒，宣公薨，不克作好，公即位，受盟于晋，防晋伐齐，卫人不行使于楚，而亦受盟于晋，从于伐齐，故楚令尹子重为阳桥之役，以救齐将，起师子重，曰：君弱羣臣，不如先大夫师众而后可，诗曰：济济多士，文王以宁，夫文王犹用众，况吾侪乎？且先君庄王属之曰无徳以及逺方莫如恵，恤其民，而善用之，乃大户，已责逮鳏，救乏赦罪，悉师王卒，尽行，彭名御戎，蔡景公为左许灵公为右，二君弱，皆强冠之。冬，楚师侵卫，遂侵我师于蜀，使臧孙往，曰楚逺而乆固将退矣，无功而受名，臣不敢楚，侵及阳桥，孟孙请往赂之，以执斵执鍼织絍皆百人，公衡为质以请盟，楚人许平，十一月，公及楚公子婴齐，蔡侯，许男、秦右大夫説宋华元陈公孙宁，卫孙良夫，郑公子去疾及齐国之大夫盟于蜀，于是乎畏晋而窃与楚盟，楚师及宋公衡逃归，臧宣叔曰：衡父不忍数年之不宴，以弃鲁国，国将如之何？谁居？后之人必有任是夫，国弃矣，是行也，晋辟楚，畏其众也。 ，程子曰：楚为强盛，陵轹中国，诸侯茍能保固疆圉，要结邻好，岂有不能自存之理，乃惧而服从，与之盟约；故皆称人责诸侯，则鲁可知也，胡氏曰：盟而鲁与必先书，公尊内也，次书主盟者，众所推也，此书公及楚人，则知主盟者，楚也经于鲁君盟，防不信，则讳公而不书，不臣则讳公而不书，弃中国从僣乱，则讳公而不书，蜀之盟，弃晋从楚，书公不讳，何也？事同而既贬，则从同同正始之义也。从荆楚而与盟，既讳公于僖，十九年，齐之盟矣，是以于此不讳，而人诸国之卿以见意，谢氏曰：蜀鲁地盟，在鲁地，虽外为主，亦书及宾主之辞也，家氏曰：前此晋败于邲，楚庄犹不得以号召诸侯，今晋胜于鞌，楚共乃能防十一国之君，大夫而为蜀之盟，何也？夷狄之凭陵，中国未有无衅而动者也，晋以郤克，季孙之怒，大举伐齐，败之鞌盟之，袁娄少，伸前日屈辱之憾，而齐，顷遂与楚合，导之以为此来，晋欲御楚惧，齐人之议，其后欲更伐齐，惧楚人之乗其间坐是莫如之何？楚既入中原，侵卫胁鲁大防诸侯莫敢不至，是以为此盟，正由得齐故也。春秋此防责鲁罪齐徧，责中国之诸侯，为其甘从僣乱而不以为悔也。故鲁与于夷防而不为之讳，责之深矣，齐霸国也，毎序亚晋，今降于衞郑之下罪之深矣，髙氏曰：蔡许不列者，先己属楚，失位不君，又不可，人之于大夫之间，故没而不书也，苏氏曰：楚自城濮之败，不竞于晋，庄王虽入陈，围郑，及宋而未尝合诸侯及蜀之盟，诸侯从之者十一国，晋不敢争，然诸侯犹畏晋而窃与之盟耳，其后四十三年，晋赵武，楚屈建合诸侯于宋，然后晋，楚之从，得交相见，又八年，楚灵王求诸侯于晋，晋人许之，然后诸侯始得从楚，皆蜀之盟，啔之也。
三年春王正月公防晋侯宋公衞侯曹伯伐郑
诸侯伐郑，次于伯牛，讨邲之败也，遂东侵郑，郑公子偃帅师御之，使东鄙覆诸鄤，败诸丘舆，皇戌如楚献，防 髙氏曰宋鲁曹衞虽盟于蜀，犹不敢背晋，故罢盟而遂防，晋伐郑，以郑罪为当讨，故春秋正诸国之爵以示义，谢氏曰：蜀盟之后，晋侯伐郑而四国，复从则晋力之犹足以合诸侯，而用之也，景公能明信义以懐服邦国则楚，安有今日之暴哉？蜀盟之后继，书晋侯伐郑，与之也，先君未葬而宋共衞定以成君，防伐书爵，着其恶也，家氏曰：三国之大夫方盟，楚于蜀，而其君乃防，晋伐郑，盟楚伐郑，事之不得兼者，春秋不以为贬，何哉？存晋霸也，春秋为盟国主，不为楚人谋也，楚横行中原，胁从诸夏，秦、齐、宋、鲁，皆与盟，盛矣，而非春秋之所与晋防诸侯三国，仅从弱矣，而春秋嘉之，为中国喜也，伐郑，所以攘楚，攘楚所以尊中国，鲁宋衞去强盛之楚而从衰弱之晋，以伐有罪之国，是春秋所以嘉也，观前之防十有一国之君，大夫皆与，一以人书此四国，仅从而书爵，见春秋之权衡矣。
辛亥葬衞穆公
二月公至自伐郑
甲子新宫灾三日哭
常山刘氏曰：春秋宗庙之事，得礼不书，凡书着其失也，庙灾而哭，于礼合矣，此何以书？庙灾，所以哭者为神灵之所止而遭变焉，斯人情之所宜哀也，新宫者，宣公也，不曰宣宫者，神主未迁也，知然者，丹楹刻桷，皆称桓宫，此不举諡，故知其未迁也，宫成，而主未入，遇灾而哭，何礼哉？宣公薨，至是二十八月缓于迁主，可知矣言灾而不恭之意，亦自见矣。谢氏曰：书新宫灾，着其不敬也，书三日而哭，着其非礼也，成公之不得于亲，宣公之不祐于天，其义皆见于此矣。
乙亥葬宋文公
始厚葬，用蜃炭，益车马，始用殉，重器备，椁有四阿棺，有翰桧，君子谓华元乐举，于是乎不臣，臣治烦去惑者也，是以伏死而争，今二子者，君生则纵其惑死，又益其侈，是弃君于恶也，何臣之为 ，胡氏曰：考于经，未有以验其厚也，数其葬之月，则信然矣，天子七月，诸侯五月，大夫三月，士逾月，以降杀迟速，为礼之节，不可乱也，文公之卒，国家安靖，外无危难，曷为越礼逾时，逮乎七月而后克襄事哉？故知华元，乐举之，弃君于恶，而益其侈无疑矣。夫礼之厚薄，称人情而为之者也，宋公在殡，而离次出境，从金革之事，哀戚之情忘矣，顾欲厚葬其君亲，此非有所不忍于死者，特欲夸耀，无知之人耳，世衰道微，礼法既壊无以制其侈心，至于秦，汉之间，穷竭民力，以事丘垅，其祸有不可胜言者。春秋据事直书，其失自见，岂不为永戒哉！
夏公如晋
拜汶阳之田 髙氏曰着鲁受田之重如此，而晋轻夺之，有以知晋之无以令天下，亦见鲁之土地，不能自保也。
郑公子去疾帅师伐许
许恃楚而不事郑，郑子良伐许 ，陈氏曰：郑初书大夫将也髙氏曰郑自荀林父败绩之后，不复与诸夏通然许，亦事楚耳，而郑反伐之者，以其恃楚而弗附已也，张氏曰：晋方怒，郑之不服，其为国未有底，止也，乃怒，许之不事，已而使大夫动大众以伐之，特书大夫専伐之罪，所以见其兴兵之不度徳，量力也。
公至自晋
胡氏曰宣公薨，至是三年之防毕矣，宜入朝京师，见天子受王命，然后归而即政可也。不朝于周，以拜汶阳田之故，而往朝于晋，其行事悖矣，此春秋所为作也。
秋叔孙侨如帅师围棘
取汶阳之田，棘不服，故围之 ，胡氏曰：复故地而民不听，至于命上将用大师环其邑而攻之，何也？鲁于是时初税亩，作丘甲，税役日益重矣，棘虽复归故国，所以不愿为之民也欤？成公不知，薄税敛轻，役力修徳政以来之而肆其兵力，虽得之，亦必失之矣。
大雩
晋郤克衞孙良夫伐廧咎如
讨赤狄之余焉，廧咎如溃， 家氏曰：克与良夫得志于鞌，不知自戢，更为此举，春秋书之诛，善战也，楚方躏借中原，晋人不务修明霸业，图其逺者大者既灭，赤狄，又伐留吁，以为未快，复兴此役，春秋恶之，屡书，皆所以贬。
冬，十有一月，晋侯使荀庚来聘 衞侯使孙良夫来聘，丙午，及荀庚盟，丁未，及孙良夫盟。
十一月，晋侯使荀庚来聘，且寻盟衞侯使孙良夫来聘，且寻盟，公问诸臧，宣叔曰：中行伯之于晋也，其位在三，孙子之于衞也位为上卿，将谁先？对曰：次国之上卿当大国之中，中当其下，下当其上大夫，小国之上卿当大国之下卿，中当其上大夫，下当其下大夫，上下如是，古之制也衞在晋不得为次国，晋为盟主，其将先之，丙午，盟晋丁未盟衞 陈氏曰：聘而遂盟之，于是始谢氏曰：公如晋，故荀庚来聘，公为衞伐郑，故孙良夫来聘，聘而后盟，我及之盟也，故二盟皆书，及鲁与二卿各为盟，故盟不同日盟，在国则公为主可知，故不书，公家氏曰先书，晋侯使荀庚来聘，衞侯使孙良夫来聘，其聘皆君命也，继书，丙午，及荀庚盟，丁未，及孙良夫盟，其盟者，鲁人求与之为盟也，高氏曰：二国既以礼来聘，宜相亲信，乃反疑忌，至于歃血盟誓，此非讲信修睦之道，刘氏意林曰：荀庚良夫不务引其君当道而生事，専命为非礼，不信以干先王之典，非人臣之操也，朴乡，吕氏曰：明鲁不当要盟，诸大夫不当自盟也，何以知之？桓十四年，郑伯使弟语来盟，宣七年衞侯使孙良夫来盟，则是来盟者，其君使之也，今但曰使来聘，则是其君之所使者来聘而已，非来盟也，鲁之为要盟可知矣。
郑伐许
程子曰：郑附楚于一年而再伐许，故夷之，胡氏曰：称国以伐外之也。晋，楚争郑，郑两事焉，及邲之役，于是乎専意事楚，不通中华，晋虽加兵，终莫之听，至此一嵗而再伐许甚矣，利在中国，则从中国，利在荆蛮，则从荆蛮，而不择于义之可否，以为去就，其不同于异类者几希，春秋之法，知利而不知义者，则外之所以惩恶也，以为告辞略而从告，乃实録耳，一字为褒贬，义安在也，家氏曰：郑襄怙，楚人为己之覆以兵，加许嵗至于再是，必欲覆其宗社，而后己许卒，为郑所并，襄实启之，春秋狄郑良以是故陈氏曰外秦而后外，郑微秦，郑中国无大乱矣。
四年春宋公使华元来聘
通嗣君也
三月壬申郑伯坚卒
杞伯来朝
归叔姬故也
夏四月甲寅臧孙许卒
公如晋
晋侯见公不敬，季文子曰：晋侯必不免 ，谢氏曰：公此年如晋以防楚，婴齐及楚人盟于蜀故也。人君所举不可不谨。
葬郑襄公
秋公至自晋
公至自晋，欲求成于楚而叛晋，季文子曰：不可，晋虽无道，未可叛也，国大臣睦而迩于我，诸侯听焉，未可以贰，史佚之志有之，曰：非我族类，其心必异，楚虽大，非吾族也，其肯字我乎？公乃止。 家氏曰：鲁成始与晋人连兵伐齐，以有鞌之胜，谓当与晋为睦，曽未几日，率先诸侯，受盟于楚，犹幸晋人之无讨也，去年如晋，今年又如晋，正所以救目前之过，一不为所礼，又将叛而即楚，不能自治其国，使在我者隠然可恃，故楚之强足以动之，晋之慢足以移之春秋，于公从楚适晋，备书而无所讳，贬也。
冬城郓
家氏曰：此为齐备，春秋讥鲁人不务安静而轻于用民力，郓虽城何益哉！
郑伯伐许
冬，十一月，郑公孙申帅师疆许田，许人败诸展陂，郑伯伐许，取鉏任泠敦之田，晋栾书将中军，荀首佐之，士燮佐上军，以救许伐郑，取汜祭，楚子反救郑，郑伯与许男讼焉，皇戌摄郑伯之辞，子反不能决也，曰：君若辱在寡君，寡君与其二三臣共听两君之所欲成其可知也，不然，侧不足以知二国之成 髙氏曰郑伯，防未逾年，而兴师伐许，春秋以其薄恩于父，失其子心，有速成君之意，故不复称子，如其意称伯，胡氏曰：前此郑襄公伐许，既外之矣，今悼公又伐许，乃复称爵，何也？防未逾年称爵，所以着其恶也，薛氏曰：去嵗比郑于楚今嵗新防称爵为乱，甚于楚也。
五年春王正月杞叔姬来归
谷梁氏曰：妇人之义，嫁曰归，反曰来归，胡氏曰：前书杞伯来朝，左氏以为归叔姬也，此书杞叔姬来归，则出矣。家氏曰：春秋之世，伦分废缺，夫妇之道乖矣，然亦有归而未絶者见之经可考也，圣人立教，有以出而允于义者有以出，而悖于礼者，未尝不开其改过，迁善之门，夫岂以遂非而不复者为是乎？杞伯来朝之，明年而后叔姬乃归，此与他悖义之出，不可同日语矣，必叔姬自不安于杞，或以疾而求归，非杞絶之也，故其卒杞，复逆防以葬，见同穴之义，有以知其非，悖义之絶故其归也，卒也，犹系之，杞至其逆防，又许之，以逆而无贬辞， 愚按，叔姬之归，非絶于杞家氏説是矣然妇人既嫁，非归宁父母无归道，今叔姬，非归宁而归，鲁则归，不以道矣，以杞夫人而死于鲁则死，非其所矣，此春秋所以以为非常事，而书之也欤。
仲孙蔑如宋
报华元也
夏叔孙侨如防晋荀首于谷
晋荀首如齐逆女，故宣伯餫诸谷 ，愚按谷齐地，他国之大夫，非过吾境，而使大夫野馈以防之，非礼也，若侨如自以私情出境，而防他国之大夫，则尤専恣之甚者也，故春秋谨而书之。
梁山崩
梁山崩，晋侯以召伯宗，伯宗辟重曰辟，重人曰：待我不如防之速也！问其所曰：綘人也，问綘事焉，曰：梁山崩，将召伯宗谋之，问将若之何？曰：山有朽壤而崩，可若何？国主山川，故山崩川竭，君为之不举，降服乗缦彻乐出，次祝币，史辞以礼焉，其如此而已，虽伯宗若之何？伯宗请见之，不可，遂以告而从之 ，公羊氏曰：外异不书，此何以书？为天下记异也髙邮孙氏曰：春秋灾异及于天下者，不以国书，许氏曰：山崩之歳，定王崩，周室日微，又二年，吴兵始犯中国，卒与晋争盟于黄池，王霸道尽，家氏曰：周自东迁頼二霸，以存齐既衰，独有晋在而比歳以来，君庸臣贪，坐隳霸业，晋之削中国之忧也，意旧史必书，晋梁山崩，春秋削之，惟书梁山崩，实为天下记异也。胡氏曰：绛人之语，于礼文备矣，而未及其实也，夫降服乗缦彻乐出，次祝币，史辞六者，礼之文也，古之遭变，而外为此文者必有恐惧修省之心主于内，若成汤以六事，检身髙宗克正厥事，宣王侧身修行，欲销去之，是也；徒举其文而无实以先之，何足以弭灾变乎？夫国主山川，至于崩竭，当时诸侯未闻有戒心，而修徳也故自是而后六十年间，弑君十有四，亡国三十有二，其应亦憯矣，春秋不明着其事应而事应，且存其可忽诸。
秋大水
冬十有一月己酉天王崩
十有二月己丑，公防晋侯，齐侯，宋公衞侯郑伯，曹伯，邾子，杞伯，同盟于虫牢。
许灵公愬郑伯于楚，六月，郑悼公如楚，讼，不胜，楚子执皇戌及子国，故郑伯归，使公子偃请成于晋，秋八月，郑伯及晋赵同盟于垂棘，冬，同盟于虫牢，郑服也，宋公子围为质于楚而归华元，享之请鼔噪以出鼓噪以复入，日习攻华氏，宋公杀之，诸侯谋复防，宋公使向为人辞以子灵之难 ，程子曰天王崩，而防盟不废书，同见其皆不臣，家氏曰：于幽之盟，喜其同也，新城断道而书同，幸其犹同乎中国也，至是，书同则例之变也，天王崩，告命已行于天下，而诸侯不戚，不奔相与为此，盟无王之罪大矣，春秋于王崩之后，继书同盟贬也。
六年春王正月公至自防
郑伯如晋拜成
二月辛巳立武宫
季文子以鞌之功立武宫， 公羊氏曰武宫者，武公之宫也，立者不宜立也髙氏曰武公，伯禽之，孙献公之子，胡氏曰：防事即逺有进而无退，宫庙即逺有毁而无立，故二昭二穆，与太祖之庙而五者，诸侯之庙制也，武公至是歴十一世，其毁已乆而輙立焉，非即逺有终之意，刘氏意林曰：鲁诸侯也，僭天子之礼，虽欲尊其祖鬼神不享也，而学者习于鲁之故，明堂位更侈大而称之，曰：鲁公之庙文世室，武公之庙，武世室人之迷固乆矣夫其以僭为典，此春秋所为作。
取鄟
胡氏曰：鄟，微国也，书取者，灭之也，灭而书取为君隠也，项亦国也，其书灭者，以僖公在防，季孙所为，故直书其事而不隠此春秋尊君抑臣，以辨上下，谨于微之意也。人伦之际，差之毫厘，谬以千里，故仲尼特立此义，以示后世？臣子使以道事君，而无朋附权臣之恶。
衞孙良夫帅师侵宋
三月，晋伯宗夏阳说衞孙良夫甯相郑人，伊雒之戎，陆浑蛮氏侵宋，以其辞防也师于鍼衞人不保説欲袭衞曰虽不可入，多俘而归，有罪不及死，伯宗曰：不可衞唯信晋故师在其郊而不设备，若袭之，是弃信也，虽多衞俘而晋无信，何以求诸侯？乃止，师还衞人登陴 ，愚按：称晋衞郑人与伊雒陆浑之戎侵宋，而经独书衞孙良夫者，岂此举衞志也欤杜氏谓经唯书衞独衞告未知是否。
夏六月邾子来朝
公孙婴齐如晋
子叔声伯如晋命伐宋
壬申郑伯费卒
秋仲孙蔑叔孙侨如帅师侵宋
晋命也。 ，胡氏曰：鲁遣二卿为主，将动大众，有事于宋，而以侵书者，潜师侵掠，无名之意，盖陋之也于衞孙良夫亦然，上三年尝防宋衞同伐郑矣，次年宋使华元来聘，通嗣君矣，又次年，鲁使仲孙蔑报，华元矣，是年冬，郑伯背楚，求成于晋，而鲁衞与宋又同盟于虫牢矣，今而有事于宋上卿，授钺大众就行而师出无名，可乎？故特书侵以罪之，后二年，宋来纳币，请伯姬焉。则此师为晋而举非，鲁志明矣，兵戎有国之重事，邦交人道之大伦，听命于人，不得已焉，将能立乎春秋，所以罪之也。
楚公子婴齐帅师伐郑
郑从晋故也。 陈氏曰：楚初书大夫将也，自是必围灭也，而后贬人之胡氏曰：荆楚僭号称王，圣人比诸叛乱，而不赦者，大一统以存周，使明着于君臣之义也。郑能弃逆効顺，是迁善改过，出幽谷而迁乔木也，婴齐为是帅师，因其防而伐之，不义甚矣，经所以深恶之也，书卿帅师伐郑，于文无贬辞，何以知其深恶楚也，下书栾武子帅师救郑，则知之矣，凡书救者，未有不善之也，而伐者之罪着矣。
冬季孙行父如晋
晋人谋去故绛，诸大夫皆曰：必居郇瑕氏之地，沃饶而近盬，国利君乐，不可失也。韩献子将新中军，且为仆大夫，公揖而入，献子从，公立于寝庭，谓献子曰：何如？对曰：不可，郇瑕氏土薄水浅，其恶易觏，易觏则民愁，民愁则垫隘，于是乎有沉溺重膇之疾，不如新田，土厚水深居之，不疾有汾，浍以流其恶，且民从教，十世之利也。夫山泽林盬，国之寳也，国饶则民骄逸，近寳公室乃贫，不可谓乐公説从之，夏四月丁丑，晋迁于新田，冬，季文子如晋，贺迁也 许氏曰：仲孙蔑，叔孙侨如，公孙婴齐季孙行父有如必书，相望于春秋，大夫张也。
晋栾书帅师救郑
与楚师遇于绕角，楚师还，晋师遂侵蔡，楚公子申公子成以申，息之师救蔡，御诸桑隧，赵同，赵括欲战，请于武子，武子将许之，知庄子，范文子，韩献子諌曰：不可，吾来救郑，楚师去我，吾遂至于此，是迁戮也，戮而不已，又怒楚师，战必不克，虽克，不令成师以出，而败楚之二县，何荣之有焉？若不能败，为辱已甚，不如还也，乃遂还，于是军帅之欲战者众，或谓栾武子曰：圣人与众同欲，是以济事，子盍从众子为大政，将酌于民者也，子之佐十一人，其不欲战者三人而已，欲战者，可谓众矣，商书曰：三人占，从二人众故也。武子曰：善钧从众，夫善众之主也，三卿为主，可谓众矣，从之，不亦可乎？ 胡氏曰：晋，楚遇于桑隧，军帅之欲战者八人，武子遂还，则无功也；亦何善之有？曰：此栾书之所为善也，两军相加，兵刃既接，折馘执俘，计功受赏，非仁人之心，王者之事，故次于陉，而屈完服者，齐桓也防于萧鱼而郑不叛者，晋悼也，武子之能，不迁戮而知还，亦庶几哉！ 愚按：晋人救郑，与楚遇于绕角，楚师已还，则郑无事于救矣，晋又从而侵蔡，是迁怒耳，遇楚救而不战，善改过也，故春秋书救郑，无贬辞。
春秋阙疑卷二十五
钦定四库全书
春秋阙疑卷二十六    元 郑玉 撰
七年春王正月，鼷鼠食郊牛角，改卜牛，鼷鼠又食其角，乃免牛。
谷梁氏曰郊牛日，展斛角而知伤，展道尽矣！所以备灾之道不尽也，改卜牛，鼷鼠又食其角，则亡乎人矣，非人之所能也，所以免有司之过也，家氏曰：春秋鲁郊或讥失礼，或以纪异，僖之始卜，讥失礼也。宣成定，哀之牛伤，则以纪异也，许氏曰小害大，下贼上食，而又食三桓，子孙相继之象，宣公有虞，三桓之志，至成始弗戒矣。
吴伐郯
吴伐郯，郯成，季文子曰：中国不振旅，蛮夷入伐而莫之或恤，无吊者也，夫 胡氏曰：称国以伐外之也，吴本太伯之后，以族属言，则周之伯父，何以外也？为其僭天子之大号也，按国语云：命圭有命，固曰：吴伯不曰吴王，然则吴本伯国，后虽益炽，浸与中国防，盟进而书，爵不过曰：子亦不以本爵与之故，纪于礼书曰：四夷虽大皆曰：子此春秋之法，仲尼之制也，而以为不敢擅进退，诸侯乱名实者，误矣。许氏曰：吴自夀梦得申公巫臣而为楚患，夷狄相攻，不志也，伐郯之役，兵连上国，于是始见于春秋。
夏五月曹伯来朝
不郊犹三望
髙氏曰免牛，则不郊矣，复书不郊者，以吴曹事隔其文，故以三望起也。
秋，楚公子婴齐帅师伐郑，公防晋侯，齐侯，宋公衞侯曹伯，莒子，邾子，杞伯救郑，八月戊辰，同盟于马陵。
郑子良相成公以如晋，见且拜师，秋，楚子重伐郑，师于汜，诸侯救郑，郑共仲侯，羽军楚师，囚郧公钟仪，献诸晋，八月，同盟于马陵，寻虫牢之盟，且莒服故也。晋人以钟仪归，囚诸军府 ，程子曰：诸侯同心病楚，胡氏曰：楚人军旅数起，频年伐郑，以其背，已而从诸夏也，与楚庄之讨徴舒而入陈异矣，书大夫之名氏书帅师书伐而无贬，辞者，所谓不待贬絶而罪自见者也，晋合八国之君亲往救郑，则攘冦乱，安中国之师也，欲着其善，故特书救郑，以羙之言救，则楚罪益明，而郑能去逆効，顺善亦着矣，前此晋遣上将诸国不与，此则其君自行而防合诸国，则楚人暴横凭陵，诸夏之势益张，亦可见矣。故盟于马陵，而书同盟者，同病楚也，家氏曰：爵诸侯，而书救郑，褒之也，春秋为中国虑，晋人稍能自振，则动色以褒之，楚人盛兵凭陵，则屡书以斥之，是役也，不书，战而言盟，楚避晋也，重以吴入州来，故楚人奔命，自救不暇，亦中国自治之机。
公至自防
吴入州来
二年，楚之讨陈夏氏也，庄王欲纳夏姬，申公巫臣曰：不可，君召诸侯，以讨罪也，今纳夏姬，贪其色也，王乃止。子反欲取之，申公巫臣不可而止，巫臣自聘诸郑及共王即位，将为阳桥之役，使屈巫聘于齐，且告师期，及郑以夏姬行奔晋，为邢大夫，子重亦怨，巫臣以取申，吕为赏田，于是子重，子反杀巫臣之族分其室，子重取子阎之室，使沈尹与王子罢分子荡之室，子反取黒要与清尹之室，巫臣自晋遗二子书，曰：尔以谗慝贪惏，事君而多杀不辜，余必使尔罢于奔命以死，巫臣请使吴，晋侯许之，吴子夀梦説之乃通吴于晋，以两之，一卒适吴，舍偏两之一焉，与其射御，教吴乗车教之战陈，教之叛楚，寘其子狐庸焉，使为行人于吴，吴始伐楚，伐巢，伐徐，子重奔命，马陵之防，吴入州来，子重自郑奔命子重，子反于是乎一嵗七奔命蛮夷属于楚者，吴尽取之，是以始大通吴于上国，陈氏曰：吴，楚，交兵不书，至是始书之，吴之为蛮乆矣其不敢自列于诸夏，而晋求之急，将以罢楚也，楚罢，晋亦不复伯矣，入州来，不可以不録其始也，家氏曰：州来楚邑，或以为楚之附庸，直书州来，以其要害之地，吴楚所必争，吴得之可以制楚，亦犹诸侯城郑虎牢，不书，郑以为中国要害之地，城之而郑，服楚，不敢争也。
冬大雩
衞孙林父出奔晋
衞定公恶孙林父，冬，孙林父出奔晋衞侯如晋，晋反戚焉， 家氏曰：春秋中年，诸侯之大夫外交，强国以抗其君，衞之孙鲁之季其尤也，林父自结于晋之权臣，为日乆矣，至是奔晋，挟盟主，以控其上，未几，反国值衞衎继世不能君，林父乗而作乱，称兵犯上，逐其君而立己之所善，公子卒之入，戚以叛为衞患者几四十年，晋实主之衞事晋无违，晋之昏君，强大夫党其叛臣，为之羽翼，何以劝人臣之事君者衞献鲁昭所以失国，晋实为之也。
八年春晋侯使韩穿来言汶阳之田归之于齐
季文子饯之，私焉，曰：大国制，义以为盟主，是以诸侯懐徳畏讨无有贰心，谓汶阳之田，敝邑之旧也，而用师于齐，使归诸敝邑，今有二命曰：归诸齐，信以行义，义以成命，小国所望，而懐也信不可知，义无所立，四方诸侯，其谁不解体？诗曰：女也不爽，士贰其行，士也，防极二三其徳七年之中，一与一夺，二三孰甚焉？士之二三，犹丧妃耦，而况覇主覇，主将徳是以而二三之，其何以长有诸侯乎？诗曰：犹之未逺是用大谏，行父惧，晋之不逺犹而失诸侯也，是以敢私言之 髙氏曰汶阳之田，鲁国之旧，尝为齐所取矣，鞌之战，齐请盟，晋命齐反鲁衞侵地，故我得复而取之，今齐事晋，晋乃使韩穿来命，鲁复归之齐，夫鲁国之分地，先君受之于天子，晋不当为齐请于鲁，齐不当求之于晋，韩穿为晋卿不当为齐言于鲁，鲁不当以晋侯之命，遂以先祖之分地与齐，陆氏曰：参讥齐鲁晋也，谢氏曰：齐之害我，封境也，晋命归我侵田，齐之听命于晋也，晋复命我归，齐以汶阳，与齐为不顺，故晋使韩穿来言来，言者谕鲁之辞也，以汶阳与齐，非鲁所欲，故云归之于齐，归之于齐者，不得已之辞也，归于直辞，以其归，以其道也，归之于曲辞，以其不得已而归之也，鲁之分地，天子所封也，或取或归，一出于晋，则天子与夺之柄，晋国専之矣，书来言书归之于齐，着景公之罪也，汶阳田鲁之旧也，袁娄之盟，齐归我田也，书曰：取罪鲁得之，非其道也，得之非其道者，以其假兵力也，马陵之盟，齐取我田也，书曰：归者罪鲁与之，非其道也，与之非其道者，以其不能拒也，始以争夺取于齐，终以其地归之齐，前书取后书归着，鲁之失也，家氏曰汶阳之田先为齐所侵晋，挟鲁衞伐齐取其侵地，以归之于鲁，鲁之旧物，本非齐有也，晋既已归之于鲁，复命鲁人反之于齐，不知晋侯之使韩穿何以为辞也，春秋书晋侯使韩穿来言汶阳之田，归之于齐，见其名不正，言不顺，难乎其为言也。
晋栾书帅师侵蔡
遂侵楚，获申骊，楚师之还也，晋侵沈，获沈子揖，初从知范韩也，是行也，郑伯将防晋师，门于许东门，大获焉 髙氏曰晋得齐之后，冀尽得夫诸侯也，蔡乃畏楚，终不与晋，自文十五年，晋郤克入蔡之后，蔡人不与中国盟，防者又几三十年，至是，栾书复加兵以侵之，家氏曰：晋人侵蔡，攻楚之与国，亦可以报其伐郑也，师氏曰：陈，蔡，郑比尝从楚而郑已复归晋，独陈蔡迷而未复，诚可罪也，为晋侯之计，纠合诸侯，明其政刑，奉辞行伐，何所不可？而乃以大夫侵之，见其畏蔡者，所以畏楚也。
公孙婴齐如莒
声伯如莒，逆也 髙氏曰因马陵之盟，复与莒通，婴齐，因聘而自逆妇，是以春秋志之。
宋公使华元来聘
聘共姬也
夏宋公使公孙夀来纳币
胡氏曰：纳币不书，此何以书？公孙夀卿也纳币，使卿非礼也，礼不可畧亦不可过，惟其称而已矣畧则轻大伦，过则溺私爱，宋公之请，伯姬鲁侯之嫁，其女皆致其厚者也，而不知越礼逾制，岂所以重大婚之礼哉？经悉书之，为后法也。
晋杀其大夫赵同赵括
四年，晋赵婴通于赵，庄姬五年，原屏放诸齐，婴曰：我在，故栾氏不作，我亡吾二，昆其忧哉？且人各有能有不能，舍我何害？弗听？至是赵庄姬为赵婴之亡，故谮之于晋侯，曰：原，屏将为乱，栾郤为徴六月晋讨赵同，赵括，武从姬氏畜于公宫，以其田与祁奚，韩厥言于晋侯曰：成季之勲，宣孟之忠而无后，为善者惧矣，三代之令王，皆数百年保天之禄，夫岂无辟，王頼前以免也，乃立武而反其田焉， 胡氏曰：同括无罪，为庄姬所譛，而栾郤害之也，故称国，以杀而不去其官，见晋之失政刑矣。
秋七月天子使召伯来赐公命
胡氏曰：诸侯嗣立，而入见则有赐，已修聘礼而来朝，则有赐，能敌王所忾，而献功则有赐，成公即位，服丧已毕，而不入见，既更五服一朝之嵗矣而不朝，京师又未尝敌，王所忾而有功也，何为而来？赐命乎？召伯县内，诸侯为王，卿士者也，书来赐公命，罪邦君之不王，讥天子之僣赏也，临诸侯曰天王君，天下曰：天子盖一人之通称，啖氏曰称天子，盖误矣。
冬十月癸卯杞叔姬卒
陈氏曰：内女为夫人，恒书卒，其不言卒者，出也，杞叔姬尝出矣，则曷为书卒以杞伯之来逆丧，则不可以不卒也。
晋侯使士燮来聘，叔孙侨如防，晋士燮，齐人，邾人伐郯，晋士燮来聘，言伐郯也，以其事吴故，公赂之请缓师，文子不可，曰：君命无贰，失信不立，礼无加货，事无二成，君后诸侯，是寡君不得事君也，燮将复之，季孙惧，使宣伯帅师防伐郯 ，师氏曰：晋侯使士燮来聘，礼也，就来聘之，使而遂防伐，乃因礼以用刑于聘于伐，且皆不専谓之懐鲁亦既不足以为恩，谓之威，郯又不足以为畏，二者胥失之，况聘以致物，鲁因受物而出师，则是师因货出，非诸侯助盟主之礼，亦非盟主，令诸侯之事也，胡氏曰：前书来聘，下书防伐晋侯之为盟主，可见矣。鲁既知其不可从大国之令而不敢违，其不能立，亦可知矣。河东薛氏曰：吴伐郯而不能救，服吴则伐之，诸侯无所措手足矣。家氏曰：先书吴伐郯，此书三国防伐郯，不能救之，又伐之，着晋之罪，所以贬也。
衞人来媵
胡氏曰：媵者何？诸侯有三妇，嫡夫人行则娣侄，从二国来，媵亦以娣侄从，凡一娶九女，所以广继嗣也，谢氏曰：媵惟一姓，所以致亲睦也，同姓不足，然后以义起，程子曰：媵，小事不书，伯姬之嫁，诸侯皆来媵之，故书以见其贤，女子之贤，尚闻于诸侯，况君子乎？或曰，鲁女之贤，岂能闻于逺曰古者庻女与非敌者，则求为媵，固为择贤小君，则诸国之贤女，当自闻也， 愚按媵，常事不书，而春秋于伯姬之媵，书之之详，若是者，非特贤伯姬也书衞媵所以起晋，齐之媵，而明其越礼，逾制也。
九年春王正月杞伯来逆叔姬之丧以归
左氏曰：杞桓公来逆叔姬之防请之也，谷梁曰：夫无逆出妻之防而为之也，胡氏曰：凡笔于经者，皆经邦大训，杞叔姬一女子尔，而四书于策，何也？有男女然后有夫妇，有夫妇然后有父子，故春秋谨男女之配重，大婚之礼，以是为人伦之本也，夷考，杞叔姬之行，虽贤，不若宋共姬，亦不至如鄫季姬之越礼也，杞伯初来朝鲁，然后出之，卒而复逆，其防以归者，岂非叔姬本不应出故鲁人得以义责之，使复葬乎 ，愚按：叔姬之归葬于杞，以人情言之，或因叔姬之行，本不应出故鲁人得以责杞，使之归葬，以礼法言之，叔姬既出而归于鲁矣，岂可死而复葬于杞，春秋书之，盖明鲁不当以叔姬之防归杞，杞不当迎叔姬之防归葬而叔姬之行，因可见尔，故书曰以归以者，不宜以也，谷梁之説盖得之矣。
公防晋侯，齐侯，宋公衞侯郑伯，曹伯，莒子，杞伯，同盟于蒲。
为归汶阳之田，故诸侯贰于晋，晋人惧防于蒲，以寻马陵之盟，季文子谓范文子曰徳则不竞，寻盟何为？范文子曰：勤以抚之，寛以待之，坚彊以御之，明神以要之，柔服而伐贰徳之次也是行也，将以防吴，吴人不至 ，胡氏曰：夫盟，非固结之本也衞献言于甯喜求复国，喜曰：必子鲜在，不然必败，小邾射以句绎来奔，曰：使季路要我，吾无盟矣，夫信在言前者，不言而自喻，诚在令外者不令而自行，晋初下令于齐，反鲁衞之侵地而齐，不敢违者，以其顺也，齐既从之，鲁君亲徃拜其赐矣，复有二命，俾归诸齐，一与一夺，信不可知，无惑乎诸侯之解体也，晋人不知反求诸己，惇信明义，以补前行之愆，而又欲刑牲防血，要质鬼神以御之，是从事于末而不知本也，特书同盟，所以罪晋也髙氏曰晋不足以宗诸侯矣，既为此盟，而诸侯皆贰，于是郑叛不服，莒溃莫救，故书同盟，以着其恶。
公至自防
三月伯姬归于宋
髙氏曰内女归不书，此书者讥宋公，不亲迎也，杜氏曰：为致女，复命起也。范氏曰：逆者非卿，故不书刘氏，权衡曰：诸侯逆女，而不书者，君自迎也，君自逆则常事不书矣，王姬归于齐，齐侯实来而不见于经，是其明验也。家氏曰：伯姬归宋，自始至成礼，七见之经，贵之也，彼与鄫子遇使来请已者，春秋不以其汚简册，而犹书之贱之也，此贵之，彼贱之所以垂法于后焉。
夏季孙行父如宋致女
季文子如宋，致女复命，公享之，赋韩奕之五章，穆姜出于房，再拜曰：大夫勤辱，不忘先君以及嗣君，施及未亡人，先君犹有望也。敢拜大夫之重勤，又赋绿衣之卒章而入 ，程子曰：女既嫁父母，使人安之，谓之致女，古者三月而庙见，始成妇也，伯姬贤鲁国重之，使卿致也，胡氏曰：致女常事尔，何以书致女，使卿非礼也，经有因褒以见贬者，初献六羽之类是也。亦有因贬以见褒者致女来，媵之类是也。伯姬贤行着于家，故致女，使卿特厚其嫁，遣之名贤，名闻于逺故诸侯争媵信，其无妒忌之行。
晋人来媵
髙氏曰伯姬，已嫁而晋始来媵，盖讥其不及事，且为齐媵起也。
秋七月丙子齐侯无野卒
晋人执郑伯晋栾书帅师伐郑
楚人以重赂求郑，郑伯防楚公子成于邓，秋，郑伯如晋，晋人讨其贰于楚也，执诸铜鞮，栾书伐郑，郑人使伯蠲行成，晋人杀之，楚子重侵陈，以救郑 髙氏曰郑伯既受盟于蒲，楚人以重赂诱之，复防楚公子成于邓，秋，郑伯如晋，晋人执之，然经不书，郑伯防邓者，所以恕郑而罪晋也，郑伯虽与楚防，旋即悔过，而躬朝于晋，以此言之，是知前日之失而自服其罪矣，晋人舍其前日之失而答之以礼，可也；乃因其来朝而执之，岂有以礼来朝，而反执辱者哉？且中国自文宣以来，晋，楚争盟而伐郑，自泌之战，郑之从楚者十年，虫牢马陵之防，然后郑伯受盟于蒲之防，所以寻前日之盟也，而晋人乃执辱，郑伯又使栾书伐之，明年，使卫侵郑，又防诸侯伐郑，方是时，楚适备吴，未暇争郑，故郑之在晋者亦五年，及楚一求成于郑，郑伯甘心于楚者，盖追怒，晋之不徳，弗恤，小国之难，而轻辱其君，故与楚伐许，侵宋同挠中国，凡二十年，实晋有以启之也。胡氏曰：郑称人而执者，既不以王命，又不归诸京师，则非霸讨也，杀伯蠲不书者，既执其君，则行人为轻，亦不足纪也。楚子重侵陈，与处父救江，何异削而不书郑，亦有罪焉，夫背楚，即晋正也，今以重赂故又与楚防则是为利之从而不要诸义也，故郑无可救之，善楚不得，有能救之名，许氏曰：向使晋能制楚，使之不能危，郑讨郑可也，今楚溃莒入郓，晋不能救而禁，郑之贰于楚，郑独能无惩于牵牛，衔璧之祸乎？师氏曰：执人之君，伐人之国，与楚执宋公以伐宋，无异则又一楚也，何以为盟主哉！
冬十有一月葬齐顷公
楚公子婴齐帅师伐莒庚申莒溃楚人入郓
八年，晋侯使申公巫臣如吴，假道于莒，与渠丘公立于池上，曰：城已恶，莒子曰：辟陋在夷，其孰以我为虞，对曰：夫狡焉，思启封疆以利社稷者，何国蔑有？唯然，故多大国矣，唯或思或纵也，勇夫重闭，况国乎？楚子重，自陈伐莒，围渠丘，渠丘城恶，众溃奔莒，戊申，楚入渠丘。莒人囚楚公子平，楚人曰：勿杀，吾归而俘，莒人杀之，楚师围莒，莒城亦恶，庚申，莒溃，楚遂入郓，莒无备故也。 ，谢氏曰：莒城恶而不脩国陋而不备，一日，楚师加国民众不守，而奔书莒溃罪，莒之取祸也，莒子既同盟于马陵，又同盟于蒲，楚之伐莒也，诸侯无一出救，以致莒人溃焉，书莒溃罪，晋之不能卫，同盟也，胡氏曰：莒恃其陋而不脩城郭，浃辰之间，楚克其三都，信无备矣，然兵至而民逃其上，不能使民效死而不去，则昧于为国之本也，虽隆莒之城，何益乎髙氏曰楚人非有意伐郓，特以郓莒连邑，莒溃而遂以兵入之直，以为一事而已，一事而先书，楚公子帅师者，着其専且暴众也，再书，楚人贬之也，杜氏曰：楚偏师入郓，故书人。
秦人白狄伐晋
髙氏曰晋为盟主，既执郑伯，又不救莒，故诸侯贰，而秦人连白狄以伐之，且见晋景公之不能霸矣，胡氏曰：经所谨者，内外之辨也，晋尝与白狄伐秦，今秦又与白狄伐晋，族类不复分矣。其称人贬辞也，武王伐商，誓师牧野，庸，蜀，羗，髳，微，卢；彭，濮皆与焉。岂亦不谨乎？除天下之残贼而出，民于水火之中虽逺方之国以义，驱之可也，亦虑其同恶相济，贻患于后也，中国友邦，自相侵伐，已为不义，又与非我族类者共焉，不亦甚乎？薛氏曰：结援外冦，未有不自戕也，家氏曰：前人秦晋交兵，自为其私曲直，犹有所在，今楚人争郑正，急出师溃，莒以挠晋，而秦乃帅白狄战其东，欲使晋人不知所备，置郑以去，其为楚谋善矣，然舍中国而甘为荆蛮之役，秦之所以自处者，卑陋甚矣。
郑人围许
示晋不急君也，是则公孙申谋之曰：我出师以围许，为将改立君者，而纾晋使，晋必归君 ，张氏曰：君在外，而兴师以复怨，大臣之罪也，家氏曰：以是为君归之谋，则可以是为事君之道则不可。
城中城
家氏曰定公，六年，又书城中，城曰：三家张也，以是观之，城中城者，城国中之城耳，鲁人以楚溃莒之故，不无震隣之忧，故城中城以自固，胡氏曰：经世安民视道之得失，不以城郭沟池以为固也，谷梁氏谓凡城之志，皆讥其説是矣城非春秋所贵而书城中，城者为儆，守益微矣，王公设险以守其国，非欤？曰：百雉之城，七里之郭，设险之大端也，谨于礼以为国辨尊卑，分贵贱，明等威异物采，凡所以杜絶陵僣限隔上下者，乃体险之大用也，独城郭沟池之足恃哉！
十年春衞侯之弟黒背帅师侵郑
晋命也， 某氏曰黒背定公母弟，以同母之爱，得位専政，故称弟，公孙剽黒背之子也，其后孙林父背君立，剽亦以君宠弟子致之也，然则黒背称弟着其兆祸，与公子年来聘，称弟同意，家氏曰：以弟帅师责衞也以诸侯伐诸侯，责晋也，是之谓一书而两贬。
夏四月五卜郊不从乃不郊
师氏曰卜至于五其凟甚矣
五月公防晋侯齐侯宋公衞侯曹伯伐郑
郑公子班闻叔申之谋，三月，子如立公子繻，夏四月，郑人杀繻，立髠顽，子如奔许，栾武子曰：郑人立君，我执一人焉，何益？不如伐郑。而归其君，以求成焉，晋侯有疾，五月，晋立太子州蒲以为君而防诸侯伐郑，郑子罕赂以襄钟，子然盟于修泽，子驷为质，辛巳，郑伯归讨立君者，戊申，杀叔申，叔禽 ，谢氏曰：栾书伐郑，不服，于是卫黒背侵郑黒背侵不服，于是诸侯伐郑，自郑伯见执之，后再书伐郑，一书侵郑，以明不信之生，祸也髙氏曰郑伯，复归不书，所以咎晋也，晋既败人之国，使其君臣变乱而后伐之，而归其君，春秋恶其首乱，不以舍服与之也，刘氏权衡曰：左氏谓晋侯方疾，立太子州蒲以为君而防诸侯，按经但言晋侯无以明其为州蒲也，家氏曰：君在而立君者，郑也，非晋也，左所记，因鲁史闻之误耳，父在而爵其子，春秋必不然。
齐人来媵
公羊氏曰：三国来媵，非礼也，高氏曰：伯姬嫁已乆诸侯以其贤，犹来媵之，然诸侯夫人，唯二媵，今晋衞已备其数，岂可复加乎春秋所急者，礼也所制者欲也，以礼制欲则治，以欲败礼则乱，三国来媵，是以欲败礼矣，故备书之，以为后世戒，谢氏曰：同姓不患不足，而以异姓来媵，非礼也。
丙午晋侯獳卒
公疾病，求医于秦，秦伯使医缓为之，未至，公梦疾为二竖子，曰：彼，良医也，惧伤我焉，逃之？其一曰居肓之上，膏之下，若我何？医至？曰：疾不可为也，在肓之上，膏之下攻之，不可达之不及，药不至焉，不可为也，公曰：良医也，厚为之礼而归之。
秋七月公如晋
晋人止公，使送葬，于是籴茷未反，冬，葬晋景公，公送葬，诸侯莫在鲁，人辱之 髙氏曰：公昔不奔天王之防，今乃奔晋侯之防又为晋人所止，使之送葬，故圣人于景公之葬，没而不书，临江，刘氏曰：曷为不言葬？不与葬晋侯也，天子之防动，天下属诸侯，诸侯之防动，通国属大夫，大夫之防动一国，属脩士，士之防动一乡，属朋友，庶人之防动州里，属党族，公之葬晋侯，非礼也，以为唯天子之事可也。
冬十月
十有一年春王正月公至自晋
三月，公至自晋，晋人以公为贰于楚，故止公，公请受盟，而后使归 ，薛氏曰：公之在晋，九月，春秋不书在者，在夏也，家氏曰：在晋在楚，均为强国所止，而有夷夏之异，见止而在中国，犹为内也，见止而在外，夷则外矣，书不书，其以是欤？
晋侯使郤犨来聘己丑及郤犨盟
薛氏曰郤犨来聘而盟我盟之而托于晋也
夏季孙行父如晋
报聘，且涖盟也， 张氏曰：按公之至自晋也，既受盟矣，及季文子之聘也，又涖盟焉，春秋皆不书而独书，郤犨之盟，何也？盖成公自汶阳归齐之后，欲贰晋而不果，然嫌隙竟彰，无以自明，晋因公之朝而止之，数月，公请受盟，而后使归，又使郤犨来聘，既聘而涖盟，鲁使行父往，则又从而盟之，据强大之势，要君臣之盟，皆鲁之耻也，惟犨聘而盟，春秋以荀庚孙良夫之例，书之若成，公之受盟，岂能得晋君而盟之乎？亦大夫盟之耳，故讳之而不书也。
秋叔孙侨如如齐
以脩前好 ，薛氏曰：由齐之媵，始交好于齐也髙氏曰自鞌之役，而齐鲁絶至是乃复通许氏曰：鲁盖激晋之徳礼不施将贰于齐，而未能者欤？张氏曰：侨如之聘，盖谢战案之师，捐归田之忿，廹于晋之欲而不能已者也。家氏曰：鲁昔者不堪，齐之陵暴借力于晋，以纾一时之忿，至是受侮于晋，君臣日奔走于庭，而犹惧不免，于是介然以悔，惕然以思，将寻旧好于齐，故行父如晋。侨如适齐，事同而情异者也，春秋比而书之，俾后之有国家者，务自强以立其国，无若鲁人左右望于齐，晋，求所以自全，而不可得也。
冬十月
十有二年春周公出奔晋
周公楚恶恵，襄之偪也，且与伯舆争政，不胜怒而出，及阳樊，王使刘子复之盟于鄄而入，三日，复出奔晋，公羊氏曰周公者，天子之三公也，左氏曰：凡自周。
无出周公自出故也。师氏曰：春秋季世为诸侯者，不复知有周室，自视列国，若已固有，而晋于是时主盟中国，天下惟知有盟主，是以周公奔晋，以谓盟主可以庇其身而无敢谁？何也？书曰出奔，不特罪，周公自絶于周，抑亦罪诸侯之絶周也髙邮孙氏曰：春秋之义，自周无出，天下一周也，天王居郑，周公奔晋，特异之者，孔子之意也，王之所以为王，以有其位而天下皆其有也，王得言出，则是自絶其位而不能有天下也，天下非其所有，则虽居郑不可，不言出也，周公之所以为公，以左右天王而与王共治也，为三公而得罪天王，至于奔晋，则是絶于王而不能有三公之位也，三公之位，非其所有，则虽止奔于晋，犹若出于四海之外也，谢氏曰：天王在郑书，出居以明王室，下同列国也，周公奔晋书出奔晋，明王臣下，同列国大夫也，家氏曰：周公王朝大臣与强族争政，王不能裁，则引而退可也，今以争不能胜怒而出，王既复之，与之盟，盟而入入，而又奔是其心，欲挟霸国以胁天子，春秋书出，书奔絶之王朝其为诛，斥也大矣。
夏公防晋侯卫侯于琐泽
九年，晋侯观于军府，见钟仪，问之曰：南冠而絷者谁也？有司对曰：郑人所献，楚囚也，使税之，召而吊之，再拜稽首，问其族，对曰：伶人也公曰：能乐乎？对曰：先父之职官也，敢有二事，与之琴操南音，公曰：君王何如？对曰：非小人之所得知也，固问之，对曰：其为太子也，师保奉之以朝，于婴齐而夕于侧也，不知其他，公语范文子，文子曰：楚囚君子也，言称先职，不背本也，乐操土风，不忘旧也，称太子，抑无私也，名其二卿，尊君也，不背本仁也，不忘旧信也，无私忠也，尊君，敏也，仁以接事，信以守之，忠以成之，敏以行之事，虽大必济，君盍归之？使合晋，楚之成，公从之，重为之礼，使归求成，十二月，楚子使公子辰如晋，报钟仪之使，请脩好结成，十年，晋侯使籴茷，如楚报太宰子，商之使也，十一年，宋华元善于令尹子重，又善于栾武子，闻楚人既许晋籴，茷成而使归，复命矣。冬，华元如楚，遂如晋，合晋，楚之成，至是，宋华元克合晋，楚之成，夏五月，晋士燮防楚公子罢许偃，癸亥，盟于宋西门之外，曰：凡晋，楚无相加戎，好恶同之，同恤菑危，备救凶患，若有害楚，则晋伐之，在晋，楚亦如之，交贽往来，道路无壅，谋其不协，而讨不庭，有渝此盟，明神殛之，俾队其师，无克胙国，郑伯如晋，听成防于琐泽成故也。晋郤至如楚聘，且涖盟，楚子享之，子反相为地室而县焉，郤至将登，金奏作于下，惊而走出，子反曰：日云莫矣，寡君须矣，吾子其入也，宾曰：君不忘先君之好，施及下臣，贶之以大礼，重之以备乐，如天之福，两君相见，何以代此？下臣不敢子反曰：如天之福，两君相见，无亦唯是一矢，以相加遗，焉用乐？寡君须矣，吾子其入也，宾曰：若让之以一矢，祸之大者，其何福之为？世之治也，诸侯间于天子之事，则相朝也，于是乎有享燕之礼，享以训共俭宴，以示慈恵，共俭以行礼，而慈恵以布政，政以礼成，民是以息，百官承事，朝而不夕，此公侯之所以扞城，其民也，故诗曰：赳赳武夫，公侯干城，及其乱也，诸侯贪冒，侵欲不忌争，寻常以尽其民，略其武夫，以为己腹心股肱爪牙，故诗曰：赳赳武夫，公侯腹心，天下有道，则公侯能为民干城而制其腹心，乱则反之，今吾子之言乱之道也。不可以为法，然吾子主也，至敢不从，遂入，卒事归，以语范文子，文子曰：无礼必食言，吾死无日矣夫！冬，楚公子罢如晋聘，且涖盟，十二月，晋侯及楚公子罢盟于赤棘， 刘氏权衡曰：琐泽之防本以合楚，郑也，今楚郑不止鲁衞是盟何也？合晋楚者，宋也，宋亦不与，又何耶？凡晋楚为平则应，大合诸侯，以申成好，今三国防而已，又何耶？然则之未足信也，朴乡，吕氏曰：愚意琐泽之防为伐秦起文尔，今年防于琐泽，明年春，使郤锜来乞师，而后五月暨诸侯伐秦，比事而观可见矣。
秋晋人败狄于交刚
狄人间，宋之盟以侵晋，而不设备，秋，晋人败狄于交刚， 师氏曰：书败狄而不书战，不以狄人敌中国，幸中国振立，则因以尊之也，书人而不著名，犹以微者败之，大中国之势，虽微者亦足以败，冦乱诸侯，何畏而长？冦乱之恶哉？陈氏曰：中国败，外域不书，唯晋特书之，特书晋者，病晋也，楚方聘鲁，平宋，合诸侯之大夫于蜀，讨陈夏徴舒观兵于雒矣，而区区争于羣狄，是故宣成之春秋，晋有事于秦，楚或略而不书，而甚详于灭狄，以是为晋衰也，晋之衰，诸夏之忧也。
冬十月
春秋阙疑卷二十六
<经部,春秋类,春秋阙疑>
钦定四库全书
春秋阙疑卷二十七    元 郑玉 撰
十有三年春晋侯使郤锜来乞师
十一年，秦，晋为成，将防于令狐，晋侯先至焉，秦伯不肯渉河，次于王城，使史颗盟晋侯于河东，郤犨盟，秦伯于河西，范文子曰：是盟也何益？齐盟？所以质信防所信之始也，始之不从，其何质乎？秦伯归而背晋成，至是，晋侯使郤锜来乞师，将事不敬，孟献子曰：郤氏其亡乎？礼：身之干也；敬，身之基也，郤子无基，且先君之嗣卿也，受命以求师，将社稷是衞而惰弃君命也，不亡何为 ？谷梁氏曰：乞，重辞也髙氏曰自齐桓以来，覇者征伐召兵，诸侯盖以是为王者事，故与天下公之至于晋景，始使士燮来聘，以济伐郯之役，厉公承之，始乞师，霸体贬矣，胡氏曰：圣人作春秋，无不重内而轻外，至于乞师，则内外同辞者，盖皆有报怨，复讐贪得之心，是以如此，若夫诛乱臣，讨贼子请于天王以大义驱之，谁不拱手以听命，何至于乞哉！噫！此圣人所以垂戒后世，见诸行事之深切着明者矣，师氏曰：九年，秦尝与白狄伐晋，今晋欲伐秦以报之，将纠合诸侯，以同其力，虑诸侯有厌心，而未必遣师，故使郤锜卑辞尽礼，以乞为言，不惮自屈，而未可必之意也。陈氏曰：外乞师不书，必盟主也，而后书乞卑辞也，见晋之无以令与国矣。
三月，公如京师，夏五月，公自京师，遂防晋侯，齐侯，宋公衞侯郑伯，伯邾人，滕人伐秦。
三月，公如京师，公及诸侯朝王，遂従刘康公，成肃公防晋侯伐秦，成子受脤于社，不敬，刘子曰：吾闻之，民受天地之中以生，所谓命也，是以有动作礼义威仪之则，以定命也，能者养之以福，不能者败以取祸，是故君子勤礼，小人尽力，勤礼莫如致敬，尽力莫如敦笃，敬在养神，笃在守业，国之大事，在祀与戎，祀有执膰，戎有受脤，神之大节也，今成子惰，弃其命矣，其不反乎？夏四月戊午，晋侯使吕相絶秦曰：昔逮我献公，及穆公相好，戮力同心，申之以盟誓，重之以婚姻，天祸晋国，文公如齐，恵公如秦，无禄，献公即世，穆公不忘旧徳，俾我恵公，用能奉祀于晋，又不能成大勲，而为韩之师，亦悔于厥心，用集我文公，是穆之成也，文公躬擐甲胄，防山川，逾越险阻，征东之诸侯，虞；夏，商，周之而朝诸秦，则亦既报旧徳矣，郑人怒君之疆埸，我文公帅诸侯及秦围郑，秦大夫不询于我寡君，擅及郑盟，诸侯疾之，将致命于秦，文公惧，绥静诸侯，秦师克还，无害，则是我有大造于西也，无禄，文公即世，穆为不吊，蔑死我君，寡我襄公，迭我殽地，奸絶我好伐我保城，殄灭我费滑，散离我兄弟，挠乱我同盟，倾覆我国家，我襄公未忘君之旧，勲而惧社稷之陨，是以有殽之师，犹愿赦罪于穆公，穆公弗听，而即楚谋我，天诱其衷，成王陨命穆公，是以不克，逞志于我，穆防即世，康，灵即位，康公我之自出，又欲阙剪我公室，倾覆我社稷，帅我蟊贼以来，荡揺我邉疆我，是以有令狐之役，康犹不悛，入我河曲，伐我涑川，俘我王官，剪我羁马，我是以有河曲之战，东道之不通，则是康公絶我好也，及君之嗣也，我君景公引领西望曰：庶抚我乎？君亦不恵称盟利，我有狄难，入我河县，焚我箕郜，芟夷我农功，防刘我邉陲，我是以有辅氏之聚，君亦悔祸之延，而欲徼福于先君献，穆，使伯车来命我，景公曰：吾与女同好弃恶，复修旧徳以追念前勲，言誓未絶，景公即世，我寡君是以有令狐之防，君又不祥，背弃盟誓，白狄及君同州，君之仇讐而我之婚姻也，君来赐命曰：吾与女伐狄，寡君不敢顾婚姻，畏君之威，而受命于吏，君有二心于狄，曰：晋将伐女，狄应且憎，是用告我，楚人恶君之二三其徳也亦来告我曰：秦背令狐之盟，而来求盟于我，昭告昊天上帝，秦三公，楚三王曰：余虽与晋出入，余唯利是视，不谷恶其无成，徳是用宣之，以惩不一，诸侯备闻此言，斯是用痛心疾首，防就寡人，寡人帅以听命，唯好是求，君欲恵顾诸侯矜哀，寡人而赐之盟，则寡人之愿也，其承宁诸侯以退，岂敢徼乱，君若不施大恵，寡人不佞，其不能以诸侯退矣，敢尽布之执事，俾执事实图利之，秦桓公既与晋厉公为令狐之盟，而又召狄与楚，欲道以伐晋，诸侯是以睦于晋，晋栾书将中军，荀庚佐之，士燮将上军，郤锜佐之，韩厥将下军，荀防佐之，赵旃将新军，郤至佐之，郤毅御戎，栾鍼为右孟献子曰：晋帅乗和师必有大功，五月丁亥，晋侯以诸侯之师及秦师战于麻隧，秦师败绩，获秦成差及不更女父 ，程子曰：不书朝，王因防伐而行也，故不成其朝又以伐秦为，遂事明朝，为重髙氏曰：公如京师，専行之辞也，然公之此行，盖防晋伐秦，道出王畿，不得不朝也？其以専行之辞，书之何也？举其可道焉者志敬也，然上书晋来乞师，下书，公自京师遂防诸侯伐秦，则是挟他事以往，而非専行者矣，乃志其不敬也，盖圣人于鲁，乃父母之国，有君臣之义，特迁就而为之辞，故直以如京师为文，先明君臣之大义，若専以朝事言者而不言，朝王以着实因防伐而行，不成乎朝也，其辞若志敬，实志不敬，此春秋防辞也，主人习其读而问其，则以谓公如京师，固美志也，而不知春秋，以是讥之，胡氏曰：古者诸侯即位，服防毕则朝小聘，大聘终则朝，巡狩于方岳，则朝，观春秋所载天王遣使者屡矣，十二公之述职，盖阙如也。独此年书，公如京师，又不成朝礼，不敬莫大焉，君臣人道之大伦而至于此，极仲尼所为惧，春秋所以作也；谢氏曰：公子遂之聘也，书如京师，而不书聘，以其遂如晋，非専于聘也，成公之朝也，书如京师，而不书朝，以其遂防伐秦，不専于朝也，以朝聘王室为名，而其终继以遂事，则鲁无朝聘之实，于此见矣，伐秦书，遂着其恶也，师氏曰：不谓之朝，不以诸侯事天子之礼，行均谓之如盖与列国之礼，同京师，列国视为等夷，失礼甚矣，张氏曰：春秋以诸侯事周之礼久阙，而因行于伐秦之役，若没而不书，是以废其仅存之礼，若书以为朝则是举，百年之坠典，亦非其实，故书如京师，而不言朝，以见其行礼之不専书自京师防诸侯伐秦，以见诸侯之行，止为伐秦而不为，京师也髙邮孙氏曰：不言，遂如京师，而言遂防诸侯者，盖圣人之意，以谓成公之如京师，非其诚心，法当罪之，春秋万世君臣之法，不以成公非礼而遂乱之也。必曰如京师，然后防诸侯，则成公之罪，无所逃，而君臣之法，愈久愈正也，陈氏曰：自狄秦以来，秦，晋之相加，兵皆畧之是故战于麻隧，秦师败绩，但书伐秦，战于栎，晋师败绩，不书伐晋，以为不足详焉尔。
曹伯卢卒于师
曹宣公卒于师，师遂济泾，及侯丽而还，迓晋侯于新楚成，肃公卒于瑕， 谷梁氏曰：公大夫在，师曰：师在防曰防髙邮孙氏曰：诸侯之卒不地，有常地也，其有防盟，侵伐而卒者，必谨志之所以见卒非其常，而国家危殆也。
秋七月公至自伐秦
泰山孙氏曰：不以京师至者，明夲非朝京师， 愚谓上书公如京师，明春秋，以朝王为重，使不违于礼，而世道有所防，此书，公至自伐秦，明诸侯为伐秦而出，使不失其实，而后人有所考，盖上句乃圣人之特笔，下句乃鲁史之旧文也。
冬曹宣公
曹人使公子负刍守，使公子欣时逆曹伯之防秋负刍杀其大子而自立也，诸侯乃请讨之，晋人以其役之劳，请俟他年冬，曹宣公，既葬，子臧将亡，国人皆将从之，成公乃惧，告罪，且请焉。乃反而致其邑。
十有四年春王正月莒子朱卒
愚按：莒不书，其义未详。徐邈谓莒行夷礼，其君无谥，故从吴楚例不书葬，岂其然乎？
夏衞孙林父自晋归于衞
衞侯如晋，晋侯彊，见孙林父焉，定公不可夏衞侯既归晋侯使郤犨送孙林父而见之衞侯欲辞定姜不可，曰：是先君宗卿之嗣也，大国又以为请，不许，将亡，虽恶之，不犹愈于亡乎？君其忍之，安民而宥宗卿，不亦可乎衞侯见而复之， 许氏曰：人臣不唯义之即安。而介恃大国，使之反已，此能为逐君之恶者也，唯其辨之不早，是以衞献至于出奔，祸兆此矣，归易辞，自晋奉之故也。泰山孙氏曰衞大夫由晋侯而得归则衞国之事可知也，谢氏曰：书自晋罪，晋之容恶也，书归衞罪衞之失刑也，若蔡季书归，所以正法林父书，归所以着乱，家氏曰：臣抰大国之援，以干其君，君以大国之故，而忌其臣，下陵而上，忌乱之道也。张氏曰：此非特罪衞之不早辨，晋之政在大夫，亦自此矣。
秋叔孙侨如如齐逆女
郑公子喜帅师伐许
郑子罕伐许，败焉，郑伯复伐许，入其郛，许人平以叔申之，封 髙氏曰此着许之，所以迁亦见晋厉之不霸也，夫许，郑之怨久矣，三年，再伐四年，伐九年，围之，而今又伐焉，使厉公而霸，郑人怒隣兼弱，敢如是乎！明年，迁于叶避，郑以依楚明，晋不足恃也。
九月侨如以夫人妇姜氏至自齐
谷梁氏曰：大夫不以夫人以夫人，非正也。刺不亲迎也，胡氏曰：娶于他邦，道里或逺必亲迎乎？以封壤，则有大小以爵，次则有尊卑以道途，则有逺近或迎之于其国，或迎之于境上，或迎之于所馆，中礼之节，可也髙氏曰成公得以宣公元年，公子遂之例，借口而行之也，然则人君所以贻子孙者，可不慎乎！
冬十月庚寅衞侯臧卒
衞侯有疾，使孔成子，甯恵子立敬姒之子衎以为大子，冬十月衞定公卒夫人姜氏既哭而息，见大子之不哀也，不内酌饮，叹曰：是夫也，将不唯衞国之败其必始于未亡人，呜呼！天祸衞国也夫吾不获鱄也，使主社稷，大夫闻之，无不耸惧，孙文子自是不敢舎其重器于衞尽寘于戚，而甚善，晋大夫。
秦伯卒
十有五年春王二月葬卫定公
三月乙巳仲婴齐卒
胡氏曰：婴齐者，公子遂之子，公孙归父之弟也，归父出奔齐，鲁人徐伤其无后也，于是使婴齐后之故，书曰仲婴齐，此可谓乱昭穆之序，失父子之亲者，以后归父则弟，不可为兄嗣，以后襄仲则以父字为氏，亦非礼矣。
癸丑，公防晋侯，卫侯、郑伯、曹伯，宋世子成，齐国佐，邾人同盟于戚，晋侯执曹伯，归于京师。
春防于戚，讨曹成公也，执而归诸京师，诸侯将见子臧于王而立之，子臧辞曰：前志有之曰：圣逹节次守节，下失节为君，非吾节也，虽不能圣，敢失守乎？遂逃奔宋 ，苏氏曰：称侯以执，执有罪也，归之于京师，礼也，春秋之书，执诸侯者多矣，惟是为得礼，谢氏曰：去逆治乱，以正大义，听命王室，以正天刑，得侯伯讨罪之道矣，凡诸侯无罪见执，皆不名，以其义不当絶也，成公执得其罪，亦不名者，明厉公以贬絶之罪听命于王，所以善厉公也，张氏曰：先执伯，以防诸侯，然后盟之，乃尽善也，观曹人请君于晋，曰：若有罪，则君列诸防矣，夫一举措之不当，遂开释奸之门，此岂小失哉？或者谓负刍杀大子而自立于经，无所见疑，晋人之执不当其罪 ，愚按：世子之死，岂曹人以乱故，不暇赴告，故鲁史不书，圣人惧其迹之冺也，幸有戚防之执，故详书之，以着其罪，使乱臣贼子不得幸免，然则杀大子而不书者，鲁史之阙文，执曺伯而详书者，圣人之防意读春秋者，可不致察于隠防之间而求其旨意之所归乎？
公至自防
夏六月宋公固卒
楚子伐郑
楚将北师，子囊曰：新与晋盟而背之，无乃不可乎？子反曰：敌利则进，何盟之有？申叔时老矣，在申闻之，曰：子反必不免，信以守礼，礼以庇身，信礼之亡，欲免得乎？楚子侵郑，及暴隧，遂侵衞及首止郑子罕侵楚，取新石，栾武子欲报楚，韩献子曰：无庸，使重其罪，民将叛之，无民孰战 ，薛氏曰：楚伐郑，何郑服于晋也，东莱吕氏曰：郑偪许困楚，郑以国大小，兵力强弱，更相吞噬，中外一道而人理尽矣。
秋八月庚辰，葬宋共公，宋华元出奔晋，宋华元自晋归于宋，宋杀其大夫山，宋鱼石出奔楚。
秋，八月，葬宋共公，于是华元为右师，鱼石为左师，荡泽为司马，华喜为司徒，公孙师为司城，向为人为大司寇，鳞朱为少司寇，向带为大宰，鱼府为少宰，荡泽弱公室，杀公子肥，华元曰：我为右师，君臣之训，师所司也，今公室卑而不能正，吾罪大矣！官不能治，敢赖宠乎？乃出奔晋，二华戴族也，司城庄族也，六官者，皆桓族也，鱼石将止华元，鱼府曰：右师反，必讨是无桓氏也，鱼石曰：右师，茍获反，虽许之讨，必不敢且多大功，国人与之不反，惧桓氏之无祀于宋也，右师讨犹有戌，在桓氏虽亡必偏，鱼石自止华元于河上，请讨许之，乃反使华喜公孙师帅国人攻荡氏，杀子山，鱼石向为人，鳞朱向带，鱼府出舎于睢上华元，使止之，不可，冬十月，华元自止之，不可，乃反，鱼府曰：今不从，不得入矣！右师视速而言疾，有异志焉，若不我纳，今将驰矣，登丘而望之，则驰骋而从之，则决睢澨，闭门登陴矣，左师二司寇二宰，遂出奔楚。华元使向戌为左师，老佐为司马，乐裔为司寇，以靖国人 髙氏曰再书，华元善华元也，盖元之志非奔也，欲挟晋自重，以攻荡氏之党尔，孔氏曰：书之重，辞之，复其中必有美恶焉，不可不察，陈氏曰：杀称国有司法守之辞也，左氏曰：书宋杀其大夫山，言背其族也，程子曰：山去族害公族也，苏氏曰：元将讨山知力之不能，故奔晋，而国人许之讨故归，故其讨山也，虽其族人莫敢救之者，书曰：宋华元出奔晋，宋华元自晋归于宋，言其出入之正，是以能讨山也，使元怀禄固宠，重于出奔，则不能讨山矣。常山刘氏曰荡山，宋公族也乗君之防作乱，以弱公室，杀世子肥，是背其族也，背其族者，伐其夲也，故去族以示法，陈氏曰：于是鱼石向为人，鳞朱向带，鱼府出奔楚，则其但书鱼石何，凡奔必有罪也，众不可以胜罪，则罪其甚焉者？尔以楚师伐宗国，入彭城，为宋患之日久，是以甚鱼石也，家氏曰：左氏谓华元，行未及晋，鱼石追而复之，讨为乱者，故桓氏杀荡山逐其党，国乃定，何氏谓宋公卒，子幼，华元以忧国之故，为大夫山所谮，出奔晋，晋人理其罪，宋人反华元，诛山观经书，华元奔晋，自晋而复何氏之説为正。
冬，十有一月，叔孙侨如防，晋士燮，齐高无咎，宋华元衞孙林父郑公子防，邾人防吴于钟离。
始通吴也， 公羊氏曰殊防，吴外吴也，春秋内诸夏而外夷狄，高氏曰：吴未尝与中国防，今始来通，是时中国病楚而吴敢与之敌，故诸侯亦欲与吴通，晋于是为合诸国之大夫以防之，然诸国大夫，不敢致吴子也，因吴子伐楚在钟离，故相与防之，程子曰：吴益强大，求防于诸侯，诸侯之众，往而从之，故诸国往与之，防以见南蛮盛而中国衰也，胡氏曰：殊防有二义，防王世子于首止，意在尊王室，不敢与世子抗也防吴于钟离于柤，于向意在外，呉人而罪诸侯，不能与之敌也；夫以太伯至徳是始有吴，以族言之，则周之伯父也，至其后世遂以号举者，以其僭窃称王，不能居中国之爵号而成防之间，中国无霸，齐；晋，大国亦皆俛首东向，而亲吴圣人盖伤之，故特殊防，可谓深切着明矣，朴乡，吕氏曰：苏氏谓勾呉，未尝与中国防，晋为之合诸侯而防之，特书曰：防吴于钟离，以吴为防也，盖戚之防乃诸侯防，而吴人来防故序吴于诸侯之下，钟离之防，乃吴求中国而晋欲防吴故，特以防吴为文，然则曷为不与防首止之，文同义首止之，文曰：公及齐侯防王世子于首止，若世子在此，而诸侯往防之，然尊世子也，防吴之文曰：叔孙侨如防，晋士燮防吴于钟离，是其防，晋士燮也，为防呉尔 ，愚按春秋，虽美恶不嫌同辞，然圣人亦必有防意寓于其间，首止之，防书及书防见公及诸侯同徃防之，如臣朝君，使诸侯不得以干世子，钟离之防，书防又书防若诸侯外吴不与同防故再书防使呉人不得以乱中国，此则圣人防意，不可不察。
许迁于叶
许灵公畏偪于郑，请迁于楚，辛丑，楚公子申迁许于叶 髙氏曰畏郑而南依楚，故以自迁为文而郑人之罪着矣，陈氏曰：楚公子申迁许于叶，其曰许迁于叶何以其从夷狄，虽楚迁之，犹自迁也，家氏曰：春秋中年以后，陈；蔡，与许専意从楚，彼谓夷可恃以存，而不知非我之类，其心实异，卒之陈，蔡，为楚所灭，许四迁自叶而白羽寔，楚人迫而迁之，已而又迁容城，遂为郑灭，弃中国而从夷狄，许，陈、蔡，自有以取焉。
十有六年春王正月雨木氷
公羊氏曰：雨着木而氷也，何以书？记异也髙氏曰雨着木而成氷，是上温而下寒也，与陨霜，不杀菽相反。
夏四月辛未滕子卒
郑公子喜帅师侵宋
春，楚子自武城使公子成以汝隂之田求成于郑，郑叛晋，子驷从楚子盟于武城，郑子罕伐宋，宋将鉏乐惧败，诸汋陂退舎于夫渠不儆，郑人覆之，败诸汋陵，获将鉏，乐惧，宋恃胜也衞侯伐郑至于鸣鴈，为晋故也 髙氏曰楚求成于郑，郑服中国五年矣，至是始叛晋，附楚加兵，中国诸侯之兵无宁歳矣。
六月丙寅朔日有食之
晋侯使栾黡来乞师，甲午晦，晋侯及楚子，郑伯战于鄢陵，楚子，郑师败绩，楚杀其大夫公子侧。
晋侯将伐郑，范文子曰：若逞吾愿，诸侯皆叛，晋可以逞，若惟郑叛，晋国之忧，可立俟也，栾武子曰：不可以当吾世而失诸侯，必伐郑，乃兴师，栾书将中军，士燮佐之，郤锜将上军，荀偃佐之，韩厥将下军，郤至佐新军荀防居守，郤犨如衞遂如齐皆乞师焉，栾黡来乞师，孟献子曰：有胜矣。戊寅，晋师起，郑人闻有晋师，使告于楚，姚句耳与往，楚子救郑，司马将中军，令尹将左右尹子辛将右，过申子反，入见申叔时，曰：师其何如？对曰：徳刑详义礼信战之器也，徳以施恵刑以正邪，详以事神，义以建利，礼以顺时，信以守物，民生厚而徳正用利而事节，时顺而物成，上下和睦，周旋不逆，求无不具，各知其极，故诗曰：立我烝民，莫匪尔极，是以神降之福，时无灾害，民生敦厐，和同以听，莫不尽力以从上命，致死以补其阙，此战之所由克也，今楚内弃其民，而外絶其好凟齐盟，而食话言，奸时以动，而疲民以逞，民不知信，进退罪也，人恤所底，其谁致死？子其勉之！吾不复见子矣，姚句耳先归，子驷问焉，对曰：其行速，过险而不整，速则失志不整，防列志失列，防将何以战？楚惧不可用也，五月，晋师济河，闻楚师将去，范文子欲反，曰：我伪逃楚，可以纾忧，夫合诸侯，非吾所能也，以遗能者，我若羣臣，辑睦以事君，多矣，武子曰：不可，六月，晋，楚遇于鄢陵，范文子不欲战，郤至曰：韩之战，恵公不振旅，箕之役，先轸不反命，邲之师，荀伯不复从，皆晋之耻也，子亦见先君之事矣，今吾辟楚，又益耻也，文子曰：吾先君之亟战也，有故秦，狄，齐、楚，皆彊不尽力，子孙将弱，今三彊则服矣。敌楚而已，唯圣人能内外无患，自非圣人，外宁必有内忧，盍释楚以为外惧乎？甲午晦，楚晨压晋军，而陈军吏患之，范匄趋进，曰：塞井夷灶，陈于军中，而疏行首，晋，楚唯天所授，何患焉？文子执戈逐之，曰：国之存亡，天也，童子何知焉？栾书曰：楚师轻窕，固垒而待之，三日必退，退而撃之，必获胜焉，郤至曰：楚有六间，不可失也。其二卿相恶，王卒以旧，郑陈而不整，蛮军而不陈，陈不违晦，在陈而嚣，合而加嚣，各顾其旧，莫有鬭心，旧必不良，以犯天忌，我必克之，楚子登巢车以望晋军，子重使大宰伯州犂侍于王后，王曰：骋而左右，何也？曰：召军吏也，皆聚于中军矣，曰合谋也，张幕矣，曰：防卜于先君也，彻幕矣。曰：将发命也，甚嚣且尘上矣。曰：将塞井夷灶而为行也皆乗矣左右执兵而下矣，曰：听誓也战乎？曰：未可知也乗而左右皆下矣。曰：战祷也，伯州犂以公卒，告王苖，贲皇在晋侯之侧，亦以王卒告，皆曰国士，在且厚，不可当也。苖贲皇言于晋侯曰：楚之良在其中，军王族而已，请分良以撃其左右，而三军萃于王卒，必大败之，公筮之，史曰：吉，其卦遇复曰南国蹙，射其元王中厥目，国蹙王伤，不败何待？公从之，有淖于前，乃皆左右相违于淖，歩毅御晋厉公栾鍼为右彭名御，楚共王潘党为右石首御，郑成公唐茍为右，栾，范以其族夹公行，防于淖，栾书将载晋侯，鍼曰：书退，国有大任，焉得専之？且侵官冒也，失官慢也，离局，奸也，有三罪焉，不可犯也，乃掀公以出于淖，癸巳，潘尫之党与，养由基蹲甲而射之，彻七札焉，以示王曰：君有二臣如此，何忧于战？王怒曰：大辱国，诘朝，尔射死艺，吕锜梦射月中之，退入于泥，占之，曰：姬姓日也，异姓月也，必楚王也，射而中之，退入于泥，亦必死矣。及战射，共王中目，王召养由基与之两矢，使射吕锜，中项伏弢，以一矢复命，郤至三遇，楚子之卒，见楚子必下，免胄而趋风，楚子使工尹襄问之以弓，曰：方事之殷也，有韎韦之跗注，君子也，识见不谷而趋，无乃伤乎？郤至见客，免胄承命，曰：君之外臣至，从寡君之戎事，以君之灵间，甲胄，不敢拜命，敢告不宁，君命之辱，为事之故，敢肃使者，三肃使者而退，晋韩厥从郑伯，其御杜溷罗曰：速从之，其御屡顾不在，马可及也，韩厥曰：不可以再辱，国君乃止，郤至从郑伯，其右茀翰胡曰：谍辂之余，从之乗而俘以下，郤至曰：伤国君有刑，亦止石首曰衞懿公唯不去其旗，是以败于荧，乃内旌于弢中，唐茍谓石首曰：子在君侧，败者壹大，我不如子，子当以君免，我请止，乃死，楚师薄于险，叔山冉谓养由基曰：虽君有命，为国，故子必射，乃射再发，尽殪，叔山冉搏人以投，中车折轼，晋师乃止，囚楚公子茷栾鍼见子重之，旌请曰：楚人谓夫旌子重之麾也，彼其子重也，日臣之使于楚也，子重问晋国之勇，臣对曰：好以众整曰：又何如？臣对曰：好以暇，今两国治戎，行人不使，不可谓整，临事而食言，不可谓暇，请摄饮焉，公许之，使行人执榼承饮，造于子重曰：寡君乏使，使鍼御持矛，是以不得犒从者，使某摄饮，子重曰：夫子尝与吾言于楚，必是故也。不亦识乎？受而饮之，免使者而复鼓，旦而战，见星未巳，子反命，军吏察夷伤，补卒乗缮甲兵展，车马鸡鸣而食，唯命是听，晋人患之，苖贲皇狥，曰搜乗补卒，秣马利兵，脩陈固列，蓐食申祷，明日复战，乃逸楚囚，王闻之，召子反谋，谷阳竪献饮于子反，子反醉而不能见，王曰：天败楚也，夫余不可以待，乃宵遁，晋入楚军，三日谷，范文子立于戎马之前，曰：君幼，诸臣不佞，何以及此？君其戒之，周书曰：唯命不于常有徳之谓晋侯使郤至献楚防于周，楚师还，及瑕，王使谓子反曰：先大夫之覆师徒者，君不在子，无以为过，不谷之罪也，子反再拜稽首曰：君赐臣死，死且不朽，臣之卒实奔，臣之罪也，子重使谓子反曰：初陨师徒者，而亦闻之矣，盍图之！对曰：虽防先大夫有之，大夫命侧，侧敢不义，侧亡君师，敢忘其死，王使止之，弗及而卒，范文子反自鄢陵，使其祝宗祈死，曰：君骄侈而克敌，是天益其疾也，难将作矣，爱我者惟祝我，使我速死，无及于难，范氏之福也。 ，谢氏曰：鄢陵之战，楚师轻窕，而郑成恃楚敌，晋故楚子，郑师败绩，楚子伤目而退，故败不言，师举重也，郑伯反覆违盟，叛晋即楚，其罪在所讨矣，厉公不能明大义以行伐，务以攻战为心，故以晋侯主战，胡氏曰：当是时，两军相抗，未有胜负之形，晋之捷也，亦幸焉尔。楚师虽败，其势益张，晋遂怠矣，卒有栾氏之譛而诛三郤，国内大乱，圣人备书，以见行事之深切着明也，小东莱吕氏曰：鄢陵之战，以兵家曲直论之，楚新与晋盟而背之，用师，是晋直楚曲，胜败之势，显然可见，晋元帅愤然兴师，却欲讨楚，独范文子不欲战，曰：若逞吾愿，诸侯皆叛，晋可以逞，及临阵，又曰：惟圣人能内外无患，自非圣人，外宁必有内忧，栾书之徒，徒能外观，晋楚之曲直，不能内察其君之昏明，惟知背盟弃好，讨之必胜，不知厉公骄纵，遂致灭亡，大抵天下之事，有当作而不作，惟知义之君子，能随时轻重，权衡隆杀而不失其宜，今以一时之事，观之如射，共王中目见楚之大败晋师，三日馆谷，见晋之大胜，然楚大败之后，君臣戒惧，兢兢守国，终始保全，厉公一胜之，后杀郤锜，郤犨郤至，又欲杀栾书，中行偃君臣相贼，文子虽见之明，忧之深，立于戎马之前，而言之，其拳拳之忠恳恳之意，可谓深切，而终不救，厉公之骄，至使祝宗祈死，但以不及见祸为幸，文子之志，固亦可哀矣！然亦有可责者，盖文子虽有区区之意，养未充于已，信未孚于人，威望不足以压羣臣，是以终无所济处，于众邪之间，事穷计迫，徒欲避祸而死耳，使其加之讲学而无愤争之祸，必将见几而作，或出或处，不至于临事，徒欲速死也，有志之士，规模狭小者，可不戒哉！家氏曰：是时楚共叛盟，空国以出，俾郑人侵宋，以致晋师，晋若不出，宋将无以自存，楚师长驱而来，晋衞诸国皆从风而靡，中国之存亡，安危未可知也。故鄢陵一胜闗系甚重，而晋厉公者，量褊不，志得旋骄反，以是速其死，良可惜夫！呜呼！城濮之战，文公胜而益惧，惧而增修其徳故以是霸鄢陵之战，厉公胜而益骄，骄而务逞其志，故以是亡观乎百年，二大战，或以之兴，或以之亡，有国家者，知所警矣。
秋，公防晋侯，齐侯衞侯宋华元，邾人于沙随，不见公战之日，齐国佐髙无咎至于师衞侯出于衞公出于坏隤，宣伯通于穆姜，欲去季，孟，而取其室，将行，穆姜送公，而使逐二子，公以晋难告，曰：请反而听命，姜怒，公子偃，公子鉏趋过指之曰：女不可，是皆君也，公待于坏隤，申宫儆备，设守而后行，是以后使孟献子守于公宫，秋防于沙随，谋伐郑也，宣伯使告郤犨曰：鲁侯待于壊隤以待胜者，郤犨将新军，且为公族大夫，以主东诸侯，取货于宣伯，而诉公于晋侯，晋侯不见公 髙氏曰鄢陵之战，晋独败之，诸侯之师皆未至，盖非特鲁而已，胡氏曰：臣子之于君父，扬其羙不扬其恶，为尊者讳，为亲者讳，礼也，圣人假鲁史以示王法，其于鲁，事有君臣之义，故臣弑君，则书薨，易地则书，假灭国，则书取出奔，则书逊屈已以与强国之大夫盟，则书及叛盟失信，而莫适守，则没公而书防，凡此类，虽不没其实，示天下之公，必隐避其辞，以存臣子之礼，然则沙随之防，晋不见公，是鲁侯之大辱，深可耻焉者矣！曷为直书其事而不讳乎？曰：春秋伸道不伸邪？荣义不荣势正，已而无恤乎人，以仁礼存心，而不忧横逆之至者也，沙随之至，鲁有内难，师出后期，所当恤者，晋人听叔孙侨如之，譛怒公而不见，曲在晋矣，鲁侯自反，非有背仁，弃礼不忠之咎也，于公何歉乎？
公至自防
公防尹子晋侯齐国佐邾人伐郑
七月，公防尹武公及诸侯伐郑，将行，姜又命公如初，公又申守而行，诸侯之师次于郑西，我师次于督扬，不敢过郑子叔声伯使叔孙豹请逆于晋师，为食于郑郊，师逆以至声伯四日不食以待之，食使者而后食，诸侯迁于制田，知武子佐下军，诸侯之师侵陈，至于鸣鹿，遂侵蔡，未反诸侯，迁于颍上，戊午，郑子罕宵军之宋齐衞皆失军 髙氏曰：楚师既败，而郑犹不服，见晋政之不怿于人矣。陈氏曰：防伐未有书，王人者，此其书尹子初以王卿士与伐也，阳处父之救江也，王叔桓公不书，虽前年伐秦之，刘子成子犹不书也，于是厉公恣矣，初以尹子与齐国佐，邾人序甚矣，厉公之无道也，家氏曰：尹子，单子三以伐郑出，皆与诸侯序讥，晋人数勤，天子之老，轻用王师，亦讥王朝，公卿不当为覇讨，而数出也。
曹伯归自京师
曹人请于晋曰：自我先君宣公即世，国人曰：若之何忧犹未弭，而又讨我寡君以亡，曹国社稷之镇，公子是大泯曹也，先君无乃有罪乎？若有罪，则君列诸防矣，君唯不遗徳刑以霸诸侯，岂独遗诸敝邑，敢私布之，曹人复请于晋，晋侯谓子臧反吾归，而君子臧反，曹伯归，子臧尽致其邑与卿而不出 ，谢氏曰：成公身负不可容之大罪，晋侯执归京师，方伯之义也。天王不加大刑，使之复国，失顺天讨逆之道矣，故曹伯之归也，爵而不书，以明天王不絶其位也书自京师以明天王释乱，容逆也，蔡季頼，陈以归衞侯頼楚以归，故蔡书自陈，归蔡衞书自楚归衞曹伯非有所頼也，天王赦之而已，故曹书归自京师，曹伯虽在京师，王不加絶，非失国也，故书伯归，不书国，胡氏曰：善不赏，恶不即刑，以尧为君，舜为臣，虽得天下，不能一朝居也，负刍杀世子而自立，不能因晋之执寘诸刑典，而使复国，则无以为天下之共主矣， 愚谓节者制其事，宜使之不失乎中者也。故于礼曰莭文于财曰：莭用于行曰：莭义于军曰：莭制而事之合宜者谓之中，莭圣人之賛易于莭之彖曰：天地莭而四时成于莭之象，曰：君子以制数度议，德行圣逹莭则自然而合乎此贤守莭则固执而不敢失乎此也，夫岂拘拘谫谫循常守故，若子臧之为而后谓之莭哉？子臧之于莭犹尾生白，公之于信也，岂惟不能制乱，适以生乱耳，盖由其资质虽美，而不知学，故其见道未明，择义未精，以至于此？按：曹伯庐卒于师，公子负刍杀大子而自立，子臧曹之镇，国贤公子所宜，上告天王，下告方伯，如孔子之沐浴而朝，顾乃舎此不举已为失莭及诸侯执负刍，归之京师，将见子臧于王而立之，使子臧从诸侯之请镇抚其民，以安社稷，则罪人斯得，负刍自然无所逃于其诛，犹未晩也，而乃区区守匹夫之末，莭出而奔宋，坐视宗国，祸乱养之，以至于成，然后复国，以待负刍之归，然则使负刍幸免，复君曹国三纲，五常为之扫地，是果谁之罪哉？圣人书，曹伯归自京师，固可以见天王之释有罪，亦可以见曹国之无人矣。
九月晋人执季孙行父舎之于苕丘
宣伯使告郤犨曰：鲁之有季，孟，犹晋之有栾，范也，政令于是乎成，今其谋曰：晋政多门，不可从也。宁事齐，楚有亡而已，从晋矣，若欲得志于鲁，请止行父而杀之，我毙蔑矣，而事晋，蔑有贰矣，鲁不贰，小国必睦，不然，归必叛矣，九月，晋人执季孙文子于苕丘， 某氏曰：此晋之恶也，故贬而人之，谢氏曰：行父吾国，股肱之臣也，执而舎之苕丘幽之，使不得通也，公之防沙随也，晋侯不见公，公之防伐郑也，晋人执行父鲁，以一出师后期，君则黜而不得进，卿则闭而不得通，晋之逼辱，鲁国甚矣，书不见书，执书舎累其恶而罪之。
冬十月乙亥叔孙侨如出奔齐
公还待于郓，使子叔声伯请季孙于晋，郤犨曰：茍去，仲孙而止，季孙行父，吾与子国亲于公室，对曰：侨如之情，子必闻之矣，若去与行父是大弃鲁国而罪寡君也，若犹不弃，而恵徼周公之福，使寡君得事晋君，则夫二人者，鲁国社稷之臣也，若朝亡之，鲁必夕亡，以鲁之密迩仇，讐亡而为讐治之何及？郤犨曰：吾为子请邑，对曰：婴齐，鲁之常也，敢介大国以求厚焉，承寡君之命以请，若得所请，吾子之赐多矣，又何求！范文子谓栾武子曰：季孙于鲁，相二君矣，妾不衣帛，马不食粟，可不谓忠乎？信防慝而弃忠良，若诸侯何？子叔婴齐奉君命无私，谋国家不二图，其身不忘其君，若虗所请，是弃善人也，子其图之！乃许鲁平，赦季孙，冬，十月，出叔孙侨如而盟之，侨如奔齐， 杜氏曰：公未归国，命国人逐之。
十有二月乙丑季孙行父及晋郤犨盟于扈
髙邮孙氏曰：行父见执于苕丘，于是始盟而释之，不书释而书，晋大夫与之盟，则释之可知矣。
公至自防
髙氏曰沙随之，防既不见公，伐郑之防，又不得与，而国之宗卿，于是见执，公彷徨于外，以求自明于晋，仅能使侨如见逐，季孙受盟，而公免难焉，方秋而出，尽冬而归，始以伐郑，出防而不得与乎？其事君辱臣，执国之深耻也，及公之归，不可以伐郑，至故托曰至自防，以见其不果，与伐郑也。
乙酉刺公子偃
十二月，季孙及郤犨盟于扈，归刺公子偃，召叔孙豹于齐而立之 ，杜氏曰：偃与鉏俱为姜所指，而独杀偃，偃与谋，陆氏曰：偃直书刺者，有罪不当赦也，陈氏曰：刺公子偃，杀有罪之辞也，公子买戍衞不卒戍刺之，杀无罪之辞也。
十有七年春衞北宫括帅师侵郑
郑子驷侵晋虚滑衞北宫括救晋侵郑至于髙氏
夏，公防尹子，单子，晋侯，齐侯，宋公衞侯曹伯，邾人伐郑，夏五月，郑大子髠，顽侯獳为质于楚，楚公子成公子寅戌，郑公防尹武公单防公及诸侯伐郑，自戏童至于曲洧， 师氏曰：晋之伐郑，至于再三，以天子一卿为未足，乃使单子同尹子以行，而郑终不服，昔齐桓之时，郑尝不服齐伐之，一再至洮之盟，齐侯方盟诸侯，而郑伯自来乞盟，暨晋文主盟，陈尝不服，乃败楚之后，晋方防诸侯盟于践土，陈侯则自来如防，此无他，齐桓，晋文先有攘楚之威，足以服陈，郑之心，故二国之君所以不敢从，楚而来乞盟，如防皆出于自然，不可后也，与今晋侯之伐郑，岂不万万相逺乎书之用，见天王与盟主，皆无足畏矣。
六月乙酉同盟于柯陵
寻戚之盟也，楚子重救郑，师于首止，诸侯还 ，陆氏曰：不重言，诸侯讥尹子，单子与盟，尊周也，柯盟之防，尹子，单子始与诸侯之盟，自是习以为常，非礼也，陈氏曰：书同盟，其尹子之盟欤？抑厉公之盟欤？莫适为主之辞也，薛氏曰：前此征伐，未尝出王官也，未尝盟，卿士也，去年王官出，今年卿士，盟三伐郑，而郑不至，无益于事，徒以为乱而已，尹单俱防于外，王政之不一也。
秋公至自防
齐髙无咎出奔莒
齐庆克通于声，孟子与妇人衣乗辇而入于闳，鲍牵见之，以告国武子，武子召庆克而谓之庆，克久不出，而告夫人曰：国子谪我，夫人怒，国子相灵公，以防髙鲍处守及还将至，闭门而索客，孟子诉之曰髙鲍将不纳君而立公子角，国子知之，秋七月壬寅，刖鲍牵而逐髙无咎无咎，奔莒髙弱以卢叛，齐人来召鲍国而立之， 许氏曰：齐灵不公，其听自沈帷墙，奔其世，臣以长祸乱。
九月辛丑用郊
公羊氏曰：用者不宜用也。九月，非所用郊也髙氏曰鲁自毎歳僭郊之后，圣人以为常事，不书也，其书之者，或因卜不从，或因牛伤死，有变则书耳，今无他变，故而书之者，以其自出己意，非时之郊，而不知卜，遂不疑而用之，是无天也。其不宜用，未有甚于此者，故特书用 ，愚谓僭者，乱之阶也，鲁托以成王之赐，僣用郊禘之礼，末流之，至于作两观乗大辂车服器用，一与天子无异，其僣窃之罪，奚以贤于吴，楚之君哉？然则天子之事，鲁僣其器，吴、楚，僣其名，其为僣王则一也。当时不知罪者，以为成王之命故也。及春秋之作也，夫子又鲁人凡鲁之恶，必湏为尊者讳，又不得而加贬斥焉，宁无防意，寓于其间乎？盖读者未之察耳。夫郊禘，既以为常事而不胜，书失礼之中，又失礼焉，则书之，自僖三十一年，至成十年，皆不成郊，圣人无以寓其意，至十七年九月辛丑，郊乃始书曰：用郊以见其讥焉，用者不宜用也。盖以诸侯而用天子之礼也。用之一字，所以诛其僣王之罪乎？至定十五年哀元年，只书郊而不书用者，从同同也，呜呼！鲁君僣用天子礼乐，季氏遂舞八佾，三家以雍彻，陪臣执国命，徒启臣下，僣窃以危其国，以灭其身，至于孙齐，入于阳州，寓于干侯，死于境外，虽有天子仪衞亦何以震詟？奸臣之心而保全，鲁君之身哉？后世不安，分义而僣，窃名器者，亦可以为戒矣。
晋侯使荀防来乞师
师氏曰：晋请命于天子，主单子而受其节制，是宜纠合诸侯之师，同心协力，以尊王命，奉辞以往，无敢或后可也，乃使大夫乞师于鲁耶？以盟主而乞师，已为屈辱，况奉天子之辞，以伐有罪，以王卿主伐，乃言乞师，其卑王室，以宠诸侯也，甚矣，夫欲仗天子之威灵，以讨叛伐贰，而乃先为此卑辱，欲望郑畏威得乎？
冬，公防单子，晋侯，宋公衞侯曹伯齐人，邾人伐郑，诸侯伐郑，十月庚午，围郑，楚公子申救郑，师于汝上，十一月，诸侯还 ，谢氏曰：以蕞尔之郑，晋以王命三合，诸侯出伐而不能服以强楚，为之援也，郑大子为质于楚，楚公子成戍郑，夏之伐郑，楚子重师于首止，而诸侯还，冬之伐郑，楚公子申师于汝上，而诸侯还，然则诸侯伐郑，不若先楚之为利也，能若齐桓修政事，辑人民，和邦国，以王命伐楚而攘之，则郑不待干戈，及境而求服矣，诸侯比年伐郑，秋起兵冬而息，夏起兵秋而息，冬起兵十有一月而息，内外疲苦甚矣，孔子所谓吾恐季孙之忧不在颛臾，而在萧墙之内也。
十有一月公至自伐郑
壬申公孙婴齐卒于貍脤
临江，刘氏曰：十一月无壬申，其以壬申，卒之何？春秋故史也，有所不革，子曰：其事则齐桓，晋文，其文则史，其义则某窃取之矣，苏氏曰：婴齐从于伐郑，还而道卒，大夫卒不地，其地在外也。
十有二月丁巳朔日有食之
邾子貜且卒
晋杀其大夫郤锜郤犨郤至
晋厉公侈，多外嬖，反自鄢陵，欲尽去羣大夫而立其左右，胥童以胥克之废也，怨郤氏，而嬖于厉公，郤锜夺夷阳五田，五亦嬖于厉公，郤犨与长鱼矫争田，执而梏之，与其父母妻子同一辕，既矫，亦嬖于厉公，栾书怨郤至，以其不从，已而败楚师也，欲废之，使公子蔑告公曰：此战也，郤至实召，寡君以东师之未至也，与军帅之不具也，曰：此必败，吾因奉孙周以事君，公告栾书，书曰：其有焉，不然，岂其死之不恤，而受敌使乎？君盍尝使诸周而察之，郤至聘于周，栾书使孙周见之，公使觇之，信，遂怨郤至厉公田，与妇人先杀而饮酒，后使大夫杀，郤至奉豕，寺人张孟夺之，郤至射而杀之，公曰：季子欺余，厉公将作难，胥童曰：必先三郤，族大多怨，去大族不偪，敌多怨有庸，公曰：然，郤氏闻之，郤锜欲攻公，曰：虽死，君必危，郤至曰：人所以立信，知，勇也；信不叛君，知不害民，勇不作乱，失兹三者，其谁与我？死而多怨，将安用之？君实有臣而杀之，其谓君何？我之有罪，吾死后矣！若杀不辜，将失其民，欲安得乎？待命而已，受君之禄，是以聚党，有党而争命，罪孰大焉？壬申，胥童夷羊五帅甲八百，将攻郤氏，长鱼矫请无用众，公使清沸魋助之，抽戈结袵而伪讼者，三郤将谋于榭，矫以戈杀驹伯，苦成叔于其位，温季曰：逃威也，遂趋矫及诸其车，以戈杀之，皆尸诸朝，胥童以甲劫栾书，中行偃于朝，矫曰：不杀二子，忧必及君，公曰：一朝而尸三卿，余不忍益也，对曰：人将忍君臣闻乱，在外为奸，在内为轨，御奸以德，御轨以刑，不施而杀，不可谓徳臣偪而不讨，不可谓刑；徳刑不立奸轨并至，臣请行，遂出奔狄。公使辞于二子，曰：寡人有讨于郤氏，郤氏既伏其罪矣，大夫无辱，其复职位，皆再拜稽首曰：君讨有罪，而免臣于死，君之恵也，二臣虽死，敢忘君徳乃皆归公使胥童为卿，公游于匠丽氏，栾书，中行偃遂执公焉，召士匄，士匄辞，召韩厥，韩厥辞，曰：昔吾蓄于赵氏，孟姬之谗，吾能违兵，古人有言曰：杀老牛莫之敢尸，而况君乎？二三子不能事君，焉用厥也！ 泰山，孙氏曰：君之卿佐，是谓股肱，厉公不道，一日而杀三卿，此自祸之道也，谁与处矣！故列数之以着其恶，张氏曰：春秋罪厉公之杀三卿，而卒于自及，其示后世，御臣之法至矣，家氏曰三郤，晋之能臣，尝有功于其国，其临敌虑胜，晋诸卿未有能出其右者，借其有罪，犹当在议功，议能之科，今以左右之，浸润杀之，并及其族，厉之强暴，抑亦甚矣！欲无亡得乎！
楚人灭舒庸
舒庸人以楚师之败也，道呉人围巢伐驾，围厘虺，遂恃吴而不设备，楚公子槖师袭舒庸，灭之 ，薛氏曰：舒庸舒蓼，舒鸠之灭，荆舒一于楚矣。
十有八年春王正月晋杀其大夫胥童
髙氏曰胥童，谋杀三郤，而晋国遂乱，于是栾书，中行偃先杀胥童，然后弑厉公，或曰宋督杀孔父而弑殇公，春秋书曰及其大夫孔父书，偃杀胥童，而弑厉公，而书晋杀其大夫胥童，何哉？孔父忠于殇公者也，胥童嬖于厉公者也，嬖臣道君为不道，亡其君以及其身，故春秋两治之，以为万世戒。
庚申晋弑其君州蒲
正月庚申，晋栾书，中行偃使程滑弑厉公，之于翼东门之外，以车一乗使荀防士鲂逆周子于京师而立之，生十四年矣，大夫逆于清原，周子曰：孤始愿不及此，虽及此，岂非天乎？抑人之求君，使出命也，立而不从，将安用君？二三子用，我今日否？亦今日共而从君，神之所福也，对曰：羣臣之愿也。敢不唯命是听，庚午，盟而入，馆于伯子同氏，辛巳，朝于武宫，逐不臣者七人，二月乙酉，晋悼公即位于朝，始命百官施舎已责逮鳏寡，振废滞，匡乏困，救灾患，禁淫慝，薄赋敛，宥罪戾，莭器用时用，民欲无犯时，使魏相士鲂，赵武为卿荀家，荀防栾黡，韩无忌为公族大夫，使训卿之子弟，共俭孝弟，使士渥浊为太傅，使脩范武子之法，右行辛为司空，使脩士蒍之法，弁纠御戎校正属焉，使训诸御知义，荀賔为右司士属焉，使训勇力之士，时使卿无共御，立军尉以摄之，祁奚为中军尉，羊舌职佐之，魏绛为司马，张老为奄，铎遏寇为上军尉，籍偃为之司马，使训卒乗亲以听命，程郑为乗马御六驺属焉，使训羣驺知礼，凡六官之长，皆民誉也，举不失职，官不易方，爵不逾德，师不陵正族不偪，师民无谤言，所以复霸也， 谷梁氏曰：称国以弑其君，君恶甚矣！谢氏曰：厉公不道，数诛大臣，由此臣下离心，身罹不测，故弑称国，以明祸发于国也，陈氏曰：楚商臣杀鬭勃而后弑君，晋栾书，中行偃杀胥童，而后弑君，春秋不列于孔父，以是为不能与其君存亡者也，然则书晋杀胥童不书，楚杀鬭勃，何也？书杀胥童以累州蒲也，不书杀，鬭勃不以累頵也，州蒲称国，以杀而弑，頵斥商臣二君所以异也， 愚按：称国以弑其义有二：一则归恶于遭弑之君，一则归罪于当国之臣，晋弑其君蒲州，此归恶其君者也，孟子曰：无罪而杀士，则大夫可以去，又曰：君之视臣如犬马，则臣视君如寇讐，晋厉公欲尽去羣大夫而立其左右，至于一朝而尸三卿，又执栾书，中行偃欲杀之，宜其臣之凛凛不自保，茍非有比干之操，守死而不易，有伊尹之德，处变而不疑，则必起而为乱，以求自免矣，厉公虽欲不死，其可得乎？且弑逆之贼，其罪显而易见，遭弑之，君其恶晦而难明，故称国以弑，使人因书之法，异知其所以得弑之由，至于弑逆之贼，则国史具载，不待特书，而罪恶着矣，防本塞源之意也，使后世人君而知，此所以御其臣，下者不失其道，则弑逆之祸，庶几乎息矣。
齐杀其大夫国佐
十七年，齐侯使崔杼为大夫，庆克佐之，帅师围卢国，佐从诸侯围郑，以难请而归，遂如卢师，杀庆克以谷叛，齐侯与之盟于徐闗而复之，十二月，卢降，使国胜告难于晋，待命于清，至是齐为庆氏之难故，甲申晦，齐侯使士华免以戈杀国佐，于内宫之朝，师逃于夫人之宫使，清人杀国胜，国弱来奔，王湫奔莱，庆封为大夫，庆佐为司寇，既齐侯反国弱，使嗣国氏 ，许氏曰：庆克作慝，浊乱中闱，譛害大臣，不诛不诘，使国佐无所发，其忠愤起而杀之，顾与俱靡而已，于是因以为国佐，罪罪累上矣，张氏曰：国佐仕危乱之朝，不能见几而去，以邑叛君，身死宫闱，非不幸矣，家氏曰：齐灵公不能防闲其母，使之以淫乱着，又受其母之譛，而致高鲍于戮，灵之不君甚矣，而国佐不忍一旦之忿，诛克据谷以抗其君，専杀之罪犹可言，据谷不得，谓之非叛矣，然原其本心，则在于为其君正家法，而施之无序，以及于此，是可悯也。
公如晋
朝嗣君也， 愚按：晋有弑君之贼而不之讨，隣国诸侯不思声罪致伐，而鲁君率先朝之乌在其为国也，称晋悼，复霸之由，斯所云云末矣。
夏楚子郑伯伐宋宋鱼石复入于彭城
六月，郑伯侵宋，及曹门外遂防，楚子伐宋，取朝郏，楚子辛，郑皇辰侵城，郜取幽丘，同伐彭城，纳宋鱼石，向为人鳞朱，向带，鱼府焉，以三百乗戍之而还，宋人患之，西鉏吾曰：何也？若楚人与吾同恶以徳于我，吾固事之也，不敢贰矣，大国无厌，鄙我犹憾，不然，而收吾憎使賛其政以闲吾衅，亦吾患也，今将崇诸侯之奸，而披其地，以塞夷庚，逞奸而携服，毒诸侯而惧吴，晋，吾庸多矣，非吾忧也，且事晋何为？晋必恤之，七月，宋老佐华喜，围彭城，老佐卒焉， 临江刘氏曰伐宋，以纳鱼石，则其不曰纳宋，鱼石于彭城，何不与纳也，诸侯失国诸侯纳之正也，诸侯世也，大夫失位，诸侯纳之，非正也。大夫不世也，苏氏曰：公孙宁，仪行父言纳而鱼石不言纳，盖楚荘诛陈之罪人，疑若无罪，故书纳以正其罪，鱼石之书，复入而先言，郑之伐已着，其纳乱臣矣，故不言自楚而特书复入髙邮孙氏曰：鱼石奔楚，为楚卿道诱楚，郑以伐宋，楚于是取宋彭城之邑，复鱼石于彭城，明年，华元与诸侯之大夫围宋，彭城已鱼石，复入而叛也，然则鱼石之仕，宋尝食邑于彭城，十五年出奔楚，于是借楚取之，而复入焉，书曰：复入明鱼，石之尝有彭城也，鱼石入彭城，而宋围之，则是入以叛也，经不曰叛书，楚，郑伐宋，而鱼石入鱼石入，而宋围彭城，不待书而义可见也。
公至自晋晋侯使士匄来聘
公至自晋，晋范宣子来聘，且拜朝也， 许氏曰：公朝始至而聘使绍至，晋悼之下，诸侯速矣，此列国之所以睦而叛，国之所服也髙氏曰在防书，晋侯与宣十年，书齐侯同义。
秋杞伯来朝
劳公且问，晋故公以晋君语之，杞伯于是骤朝于晋，而请为昏。
八月邾子来朝
即位而来见也
筑鹿囿
髙邮孙氏曰：春秋兴作皆书，虽城池之固，门廐之急无遗焉。重其徳不及民而徒劳民力也，况耳目之玩，一身之娱哉！
己丑公薨于路寝
冬楚人郑人侵宋
十一月，楚子重救彭城，伐宋，宋华元如晋告急，韩献子为政，曰：欲求得人，必先勤之成霸，安疆自宋始矣，晋侯师于台谷以救宋，遇楚师于靡角之谷，楚师还髙氏曰晋侯救宋，何为不书？盖未足为悼公烈也。
春秋之法，存着小善者不足之辞也。简弃小善者，有余之辞也。晋悼之烈，在围宋彭城，绌楚而服郑，自楚郑征之，而晋崇矣。
晋侯使士鲂来乞师
晋士鲂来乞师，季文子问师数于臧武仲对曰：伐郑之役，知伯实来，下军之佐也，今彘季亦佐下军，如伐郑可也，事大国无失，班爵而加敬焉，礼也？从之， 许氏曰：悼公之时，霸业复兴，而乞师以救宋，犹遵厉公故事，元年以后，遂无乞师，则召兵而已矣， 愚谓成公初薨，嗣子幼弱，斩然在衰绖之中，霸主遣使乞师，岂无他国，畧不吾恤，非所以令诸侯也。
十有二月，仲孙蔑防晋侯，宋公衞侯邾子齐，崔杼同盟于虗朾。
谋救宋也，宋人辞诸侯而请师以围彭城，孟献子请于诸侯而先归，防 髙氏曰诸侯师至而楚，郑之师已退，故宋人辞诸侯而请其师以围彭城，而先为此盟也，谢氏曰：病恶恤患，诸侯所同，欲也虗朾之盟诸侯，恊谋救宋，故书同盟。
我君成公
春秋阙疑卷二十七
钦定四库全书
春秋阙疑卷二十八    元 郑玉 撰襄公
公名午成公之子，简王十四年，即位諡法，因事有功，曰襄辟土，有德曰襄。
元年春王正月公即位
仲孙蔑防，晋栾黡，宋华元衞甯殖曹人，莒人，邾人，滕人，薛人围宋彭城。
于是为宋讨鱼石，彭城彭城降晋，晋人以宋五大夫，在彭城者，归寘诸瓠丘，齐人不防，晋人以为讨，二月，齐太子光为质于晋 ，谢氏曰：楚以兵入鱼石于彭城，鱼石以彭城附楚，然则彭城已入楚矣，列国之师，为宋讨鱼石于彭城而围之，围彭城，书宋所以明彭城，宋之分地也，春秋正彭城归宋，以着楚子之罪，则列国之围彭城，得讨国之义矣，胡氏曰：书围彭城，鲁史之旧文也，曰：围宋彭城者，仲尼亲笔也，楚已取彭城，封鱼石戍之三百乗矣则曷为繋之宋，楚不得取之，宋鱼石不得受之，楚虽専其地，君子不登叛人，所以正疆域，固封守，谨王度也髙氏曰鱼石，既奔荆蛮，复借荆蛮之力，自伐其国，宋不能讨，而晋悼合诸侯，大夫共围讨之，春秋以来，诸侯自相侵伐，推而言之，孟子所谓彼善于此也。
夏，晋韩厥帅师伐郑，仲孙蔑防，齐崔杼，曹人，邾人，杞人次于鄫。
夏五月，晋韩厥，荀偃帅诸侯之师伐郑，入其郛，败其徒兵于洧上，于是东诸侯之师次于鄫，以待晋师，晋师自郑以鄫之师侵楚，焦夷及陈，晋侯衞侯次于戚以为之，援 髙氏曰彭城之，围既解，而晋遂以西诸侯之师伐郑，故但书韩厥帅师而已，韩厥已足以当郑，故使东诸侯之师次于鄫，以震郑心，且备楚师之出，谢氏曰：韩厥伐郑，列国大夫，出次于鄫，备楚而为晋援，然则诸侯恶郑可知矣。
秋楚公子壬夫帅师侵宋
楚子辛救郑，侵宋吕，留郑子然侵宋，取犬丘 ，胡氏曰：楚子辛救郑，而经不书者，郑本为楚以其君之故，亲集矢于目，是以与楚而不二也；弃中国而从楚，不能以大义裁之，惟私欲之从，则郑无可救之，善楚不得，有能救之，名经所以削而不言救也。
九月辛酉天王崩
邾子来朝
愚按：襄公时方四歳，且在衰绖之中，邾子之来，因其父防而吊之可也，朝之岂其时乎？非惟不可以朝礼相接，盖不能也，况不奔天王之防，而朝隣国之君，亦可谓不知务矣。
冬衞侯使公孙剽来聘晋侯使荀防来聘
胡氏曰简王崩，赴告已及藏在诸侯之防矣，则宜以所闻先后而奔防，今邾衞晋方来修朝聘之事，于王防若越人视秦人之肥瘠，曽不与焉，此何礼乎？泰山孙氏曰天王崩，邾子来朝，衞侯使公孙剽来聘，晋侯使荀防来聘，皆不臣也。
二年春王正月简王
郑师伐宋
楚令也
夏五月庚寅夫人姜氏薨
初，穆姜使择美槚以自为榇，与颂琴，季文子取以。
六月庚辰郑伯睔卒
郑成公疾，子驷请息肩于晋，公曰：楚君以郑故，亲集矢于其目，非异人任，寡人也，若背之，是弃力与言，其谁防我免？寡人唯二三子，郑伯睔卒，于是子罕当国，子驷为政，子国为司马。
晋师宋师衞甯殖侵郑
诸大夫欲从晋，子驷曰：官命未改 髙邮孙氏曰：晋，宋称师，将卑师众也，甯殖称名将，尊师少也，家氏曰伐防，春秋之所甚恶也，他人伐防，犹欲盟主，仗义以正之，而况为盟主，而伐人之防乎？或谓晋欲得郑固无问其伐防，此以后世权谋智诈而律春秋矣， 愚谓三年无改于父之道，如其非道，何待三年？郑成公背晋即楚，天下之所共弃，今而易世，诸侯之师临乎境上，正郑去夷就华之机也，诸大夫欲从晋，子驷乃以官命未改，而遂其非，子驷固为罪首，诸大夫见善不明，守正不固，卒，从子驷之言，以勤诸侯之师益重，郑伯之过，亦不为无罪也。
秋，七月，仲孙蔑防，晋荀防，宋华元衞孙林父，曹人，邾人于戚。
谋郑故也。孟献子曰：请城虎牢以偪，郑知武子曰：善，鄫之防吾子闻崔子之言，今不来矣！滕，薛，小邾之不至，皆齐故也。寡君之忧，不唯郑防将复于寡君，而请于齐，得请而告吾子之功也。若不得请，事将在齐，吾子之请，诸侯之福也，岂唯寡君赖之。
己丑葬我小君齐姜
叔孙豹如宋
通嗣君也
冬，仲孙蔑防，晋荀防，齐崔杼，宋华元衞孙林父，曹人，邾人，滕人，薛人，小邾人于戚，遂城虎牢。
冬，复防于戚，齐崔武子及滕，薛，小邾之，大夫皆防，知武子之言故也。遂城虎牢，郑人乃成 髙邮孙氏曰：虎牢，郑拒楚之邑，而僻险之地，诸侯患楚之侵陵其国，于是使其大夫防而城之，虎牢郑地，经不繋之郑者，盖诸侯将以安中国，推公心与天下共之，非一己之私，故但曰城虎牢，明非私有而取之也。张氏洽曰虎牢，所以不繋郑者郑去顺，効逆党楚为中国患，悼公动天下之诸侯以讨之，而负固自善，故从孟献子之谋城，其岩邑以制之，以伯主讨不服之国，地非郑之所可私，此春秋明王制以示予夺之正也，赵氏曰：晋，楚争郑五十年，乍叛乍服，今晋率十国之大夫，取其岩邑城之故，鸡泽之盟，不伐自至，天下无兵车者，六年 ，愚按：遂者，继事之辞，防毕而城之也，盖前防于戚，孟献子已有是谋，知武子善之而未敢専也，谓孟献子曰：将复于寡君，而请于齐，得请而告吾子之功也。若不得请，事将在齐，于是归而告于晋侯，言之于齐，崔杼又帅诸小国而为此，故再防于戚，遂举是役，非大夫之専事也。
楚杀其大夫公子申
楚公子申为右司马，多受小国之赂，以偪子重，子辛，楚人杀之， 许氏曰：婴齐壬夫躬执楚政，恶申之偪，以故杀之，故称国焉，罪累上也。
三年春楚公子婴齐帅师伐吴
楚子重伐吴，为简之师，克鸠兹，至于衡山，使邓廖帅组甲三百，被练三千以侵吴，吴人要而撃之，获邓廖，其能免者，组甲八十，被练三百而已，子重归，既饮至三日，吴人伐楚，取驾，驾良邑也，邓廖亦楚之良也，君子谓子重曰：是役也，所获不如所亡，楚人以是咎子重，子重病之，遂遇心疾而卒， 家氏曰：吴，楚，交兵久矣，春秋不书，至是始书，此着呉楚，迭为盛衰，中国安危，存亡俱系此楚，自成穆始慿陵诸夏，至于庄而焰益煽，晋之霸业，至是乃衰，幸而吴日，以大为楚内梗诸夏，得以小康，以吴故也。晋悼公之兴，适当斯时，以服郑，而楚不敢争者，非畏晋也，以吴人之议其后也。陈氏曰：楚伐吴，呉人伐楚，取驾，则其但书伐吴，何春秋于晋，楚之际，严矣于吴，楚未尝无差等也，是故楚伐吴，悉书之，吴伐楚，必若遏也，门于巢，卒而后书，师氏曰：楚见中国稍衰，屡肆猖獗，及吴师一入其州来，楚乃防气于吴者十数年，至此而复命，公子婴齐一帅师以伐吴，终亦无所成功，用知中国为楚所陵，诚自取也。
公如晋，夏四月壬戌，公及晋侯盟于长樗，公至自晋，公如晋，始朝也，盟于长樗，孟献子相公稽首，知武子曰：天子在而君辱稽首，寡君惧矣，孟献子曰：以敝邑介在东表，密迩仇讐，寡君将君是望，敢不稽首， 苏氏曰：晋悼公修礼于诸侯，故去其国，而与公盟于长樗，张氏曰：孟献子鲁之贤大夫，尚不知君臣之义以相其君，所谓不知先立乎其大者。
六月，公防单子，晋侯，宋公衞侯郑伯莒子，邾子，齐世子光，己未，同盟于鸡泽，陈侯使袁侨如防，戊寅，叔孙豹及诸侯之大夫及陈袁侨盟。
晋为郑服故，且欲修吴好，将合诸侯，使士匄告于齐，曰：寡君使匄以歳之不易，不虞之不戒，寡君愿与一二兄弟相见，以谋不恊，乃盟于耏外，六月，公防单顷公及诸侯，己未，同盟于鸡泽，晋侯使荀防逆吴子于淮上，吴子不至，楚子辛为令尹，侵欲于小国，陈成公使侨如防求成，晋侯使和组父告于诸侯，秋，叔孙豹及诸侯之大夫及陈侨盟，陈请服也。 ，程子曰：楚强诸侯，皆畏之而修盟，故书同，谢氏曰：自郑背戚盟列国，凡四伐郑，再侵郑，不能制郑而服之，及城虎牢，然后郑国恐惧而从，鸡泽之防，陈虽与楚成公，不待征召亦遣大夫如防，从盟书陈侨如防以明中国威力之盛也，诸侯能以义服郑，如城虎牢，则疑贰之国，安有不服者哉？张氏曰：晋悼公始合诸侯，尊王室而盟，单子与桓公首止，葵丘异矣，故书诸侯防而己未同盟于鸡泽，所以讥其侪，王官于诸侯，其事不足扬，故不再言，鸡泽家氏曰：是防郑服而陈，亦来防之盛者也，而其失有二盟，王人也，盟大夫也，盟大夫，大夫张也，盟王人，诸侯僭也，故虽盛防而有贬辞，诸侯盟于鸡泽，既盟，而陈侯使侨如防受而礼之，需其君至而及之盟，虽后防可也，乃以一侨之故，命诸侯之大夫，别为之盟，君盟于前，臣盟于后，不足以结侨，实开大夫，伉君之渐，谷梁谓鸡泽之盟，大夫张诸侯始失正，得经意矣，东莱吕氏曰：诸侯已盟，大夫无所用盟，今以袁侨，故叔孙豹及诸侯之大夫盟，是政在大夫也，至于溴梁之防，则曰：戊寅，大夫盟，又无故而然也。言大夫浸强也，至宋之防则大夫自盟而诸侯不往矣，言君臣之失其所也。
秋公至自防
冬晋荀防帅师伐许
许灵公事楚不防于鸡泽冬晋知武子伐许
张氏曰：荀防偶见陈人之服，不能辅悼公，益修徳以保陈陈固，则许自至，而遽兴师，以问罪于许，宜其并陈不能保也。
四年春王三月己酉陈侯午卒
三年，楚司马公子何忌侵陈，陈叛故也。至是楚师为陈叛故，犹在繁阳，韩献子患之，言于朝曰：文王帅殷之叛国以事纣，唯知时也，今我易之难哉！三月，陈成公卒，楚人将伐陈，闻防乃止。陈人不听命，臧武仲闻之，曰：陈不服于楚，必亡，大国行礼焉而不服，在大犹有咎，而况小乎？夏，楚彭名侵陈，陈无礼故也。
夏叔孙豹如晋
报知武子之聘也，晋侯享之，金奏肆夏之三，不拜，工歌文王之三，又不拜，歌鹿鸣之三，三拜，韩献子使行人子员问之，曰：子以君命辱于敝邑，先君之礼，借之以乐，以辱吾子，吾子舎其大而重拜其细，敢问何礼也？对曰：三夏，天子所以享元侯也，使臣弗敢与闻文王，两君相见之乐也，臣不敢及鹿鸣，君所以嘉寡君也，敢不拜嘉，四牡，君所以劳使臣也，敢不重拜？皇皇者华，君教使臣曰：必谘于周，臣闻之，访问于善为咨，咨亲为询，咨礼为度，咨事为诹，咨难为谋，臣获五善，敢不重拜。
秋七月戊子夫人姒氏薨
定姒薨，不殡于庙，无榇不虞，匠庆谓季文子曰：子为正卿，而小君之防，不成不终君也，君长，谁受其咎？初，季孙为己树六槚于蒲圃东门之外，匠庆请木，季孙曰：畧匠庆用蒲圃之槚，季孙不御， 杜氏曰：成公妾襄公，母家氏曰：自齐姜卒而定姒，始僣夫人之称先君夫人一而已矣，春秋既于前年书，夫人姜氏薨。葬我小君齐姜，今复书夫人姒氏薨。葬我小君定姒，以明成公庙有两夫人着襄跻妾母，配先君之罪不加贬，而义自见矣。
葬陈成公
八月辛亥葬我小君定姒
许氏曰：载季文子欲不以夫人礼定姒，志复古也，而不得已于人，言卒夫人之观，此逾月而，盖礼畧也。
冬公如晋
公如晋听政，晋侯享公，公请属鄫，晋侯不许，孟献子曰：以寡君之密迩于仇讐而愿固事君，无失官命，鄫无赋于司马，为执事朝夕之命敝邑，敝邑褊小，阙而为罪，寡君是以愿借助焉。晋侯许之，冬十月，邾人，莒人伐鄫，臧纥救鄫，侵邾败于狐骀，国人逆防者皆髽，鲁于是乎始髽，国人诵之曰：臧之狐裘，败我于狐骀，我君小子，侏儒，是使侏儒，侏儒，使我败于邾。
陈人围顿
楚人使顿闲，陈而侵伐之，故陈人围顿 髙氏曰自僖二十五年，楚人围陈，纳顿子于顿，陈侯畏楚，而不敢讨，顿子恃楚而不事陈，今陈复从中国而顿为楚闲，故围之，自鸡泽之防，而书伐许，围顿着晋兴，而楚绌也。
五年春公至自晋
夏郑伯使公子发来聘
通嗣君也
叔孙豹鄫世子巫如晋
穆叔觌鄫大子于晋，以成属鄫， 临江，刘氏曰：此鄫世子巫也，曷为与叔孙豹如晋，鄫请于鲁，为之附庸，故相与往见于晋也，鄫曷为附庸于鲁，鄫不胜莒，鲁之患，求为附庸以自定，诸侯死社稷，正也，不能守其国，以卑其宗庙，鄫失正矣！天子建附庸，非天子命，而鲁私有之，鲁失正矣，臣不能以矫其君，子不能以正其父，故曰：叔孙豹，鄫世子巫如晋，犹吾大夫，然交讥之。
仲孙蔑衞孙林父防吴于善道
吴子使寿越如晋，辞不防于鸡泽之故，且请听诸侯之好，晋人将为之合诸侯，使鲁衞先防吴且告防期，故孟献子孙文子防吴于善，道 髙氏曰晋人将为吴合诸侯，故使鲁衞先与吴防，且告防期，二国俱受命于晋，故不言及，吴先在善道，而二国大夫徃防之故曰防吴，方是时，晋、楚争衡，权之在吴，故晋急吴如此，张氏曰：悼公初立，风声所及逺人慕之故吴有志于亲，中国辞谢，鸡泽之不防，而请听后防之期，悼公告以防戚之期，而听其自来足矣，至使鲁衞特往防之，则是以中国大邦，而为蛮夷屈，此二大夫，防吴之所以特书也。
秋大雩
楚杀其大夫公子壬夫
楚人讨陈叛故，曰：由令尹子辛实侵欲焉，乃杀之？临江，刘氏曰：壬夫之累上，奈何？前此陈郑去楚，即晋，楚人伐之不服，媾之不可，楚子怒曰：壬夫实侵欲焉，乃杀之？是迁也，然则壬夫之罪何？壬夫之为人臣也，怙势而懐利足以杀其身而已矣。家氏曰：前日杀公子申曰：多受小国之赂，今日杀公子壬夫，又以侵欲于陈而使之叛楚，犹有政二，大夫不得为无罪？但连歳杀大夫，用刑过惨，春秋不与也，故皆称国以杀，乃若晋景之杀同，括晋厉之，杀三郤，皆为谗邪所陷，而杀杀虽多，而晋国日趋于削杀，非其罪也，楚之用刑惨而国犹能强，岂非权出于上，犹有辞于杀欤。
公防晋侯，宋公，陈侯、衞侯，郑伯、曹伯，莒子，邾子，滕子，薛伯、齐世子光，吴人，鄫人于戚。
九月丙午，盟于戚，防吴，且命戍陈也，穆叔以属鄫为不利，使鄫大夫听命于防 ，胡氏曰：吴何以称人？吴子使夀越如晋请听诸侯之好，晋人将为之合诸侯，使鲁衞大夫防吴于善道，且告防期，然则戚之事，乃吴人来防，不为主也，来防诸侯而不为主，则进而称人，诸侯徃与之防而主吴，则贬而称国，圣人之情见矣，春秋之义明矣，髙氏曰吴与楚类也，而中国诸侯与之防者为其能病楚也，殊不知彼能病楚，则亦能病中国也，观吴自败楚之后，伐齐伐鲁伐衞伐陈以至，与晋争盟，则其病中国可知矣。按戚，盖盟而经不书者，殷防之盟，春秋所重，而僣乱参焉，没而不志，所以崇中国也。
公至自防
冬戍陈
公羊曰：孰戍之？诸侯戍之？曷为不言诸侯戍之？离至不可得而序，故言我也，陈氏曰：戍不书，晋悼公之戍，陈，郑也，特书之，君子以悼公之霸业，桓，文之所不屑为也，桓公不战而屈楚，文公战而屈，楚悼公通吴，以制楚矣，防于戚，于向于柤，皆东境也，而又戍陈，郑以守之，楚诚强而晋亦诚下防矣。
楚公子贞帅师伐陈，公防晋侯，宋公衞侯郑伯，曹伯，齐世子光救陈。
楚子囊为令尹，范宣子曰：我防陈矣，楚人讨贰而立子囊，必改行而疾讨陈，陈近于楚，民朝夕急能无往乎？有陈，非吾事也。无之而后可。冬，诸侯戍陈，子囊伐陈，十一月甲午，防于城棣以救陈 ，谢氏曰：戚之防诸侯受盟于晋矣，今也，楚人犯陈，而晋率诸侯救之，中国之义也。书救陈善之也。
十有二月公至自救陈
辛未季孙行父卒
季文子卒，大夫入敛，公在位宰庀家，器为备，无衣帛之妾，无食粟之马，无藏金玉，无重器备，君子是以知季文子之忠于公室也，相三君矣，而无私积，可不谓忠乎？ 黄氏曰：行父怨归，父谋去三家，至扫四大夫之兵以攻齐，公子遂弑君立，宣行父再为之，如齐纳赂，又帅师城莒之诸郓，自殖其为妾，马金玉也多矣。
六年春王三月壬午杞伯姑容卒
夏宋华弱来奔
宋华弱与乐辔少相狎，长相优，又相谤也，子荡怒，以弓梏华弱于朝，平公见之，曰司武，而梏于朝，难以胜矣。遂逐之，夏，宋华弱来奔，司城子罕曰：同罪异罸，非刑也，专戮于朝，罪孰大焉？亦逐子荡，子荡射，子罕之门，曰：几日而不我从，子罕善之，如初 髙氏曰不言逐而以自奔为文者，朝廷尚敬而弱渎如此，所以罪弱也，家氏曰：亦逐乐辔，春秋不书辔奔着，宋公用刑之不能平也。
秋桓公
滕子来朝
始朝公也
莒人灭鄫
鄫恃赂也， 刘氏权衡曰：五年夏，叔孙豹，鄫世子巫如晋，鄫始属鲁也，其秋，穆叔以属为不利，使鄫人听命于防，则鲁已辞鄫矣，今鄫之灭，非鲁之责也，晋人何以来讨？鲁已絶鄫鄫无赋于鲁，尚何恃赂而取灭耶？言不实，胡氏曰：谷梁子曰：莒人灭鄫，非灭也，立异姓以莅祭祀，灭亡之道也。公羊亦云：莒女有为，鄫夫人者，盖欲立其出也，或曰，鄫取莒公子为后，罪在鄫子，不在莒人，春秋应以梁亡之例，而书鄫亡不当，但责莒人也。高邮，孙氏曰：立异姓为后，而经遂书灭，不惟于义不足，亦何以为后训乎？此盖莒人因鄫不顺，立异姓之君，而灭之尔，非谓异姓为君，而遂书灭也。公羊皆得其一偏，尔家氏曰：周衰，伦教不竞，有以他姓为继嗣者，灭人之国而人自以为非灭，圣人特于此，垂训焉髙氏曰春秋书莒人灭鄫，以为立异姓之戒，而后世犹有不知本宗立后之义，疎忌同族，辄取异姓，如五代郭太祖无后，而以柴世宗为嗣者，有国有家者，其可不知春秋书灭之义哉？东莱吕氏曰：莒，鄫，小国自相灭亡，晋悼公为时盟主，亦莫之恤，盖当时礼义衰絶灭国杀君，世所谓大恶者，皆日见之熟，不以为甚异，故晋悼虽号贤君，为诸侯宗，亦莫能正也。
冬叔孙豹如邾
聘且修平 髙氏曰初公即位，邾子来朝，四年，乃有狐骀之战，而经不书者，鲁人髽而吊自败于狐骀，始于是国人诵之曰：我君小子侏儒，是使侏儒，侏儒，使我败于邾，鲁人之怨，其上如此，故圣人不敢斥言也，至是，叔孙豹往聘，且修平以无忘旧好。
季孙宿如晋
晋人以鄫，故来讨曰：何故亡鄫？季武子如晋见，且听命 ，谢氏曰：宿行父子，父卒，未期而自出，聘许氏曰：鲁既世卿，而大夫无复三年之防，哀典废于下矣。
十有二月齐侯灭莱
二年春，齐侯伐莱，莱人使正舆子赂夙沙衞以索马牛，皆百匹，齐师乃还。夏，齐侯使诸姜宗妇来送，召莱子，莱子不防故晏弱城东阳以偪之，至是，齐侯灭莱，莱恃谋也，于郑子国之来聘也，四月，晏弱城东阳而遂围莱，甲寅，堙之环城，傅于堞，及杞桓公卒之月乙未，王湫帅师及正舆子，棠人军齐师，齐师大败之，丁未，入莱，莱共公浮柔奔棠，正舆子王湫奔莒，莒人杀之，四月，陈无宇献莱宗器于襄宫，晏弱围棠，十一月丙辰，而灭之，迁莱于郳髙厚崔杼定其田 ，师氏曰：左氏谓灭莱，莱恃谋也，其意以灭之为宜，又曰：十一月丙辰，灭之，迁莱于郳，如此则经当书十一月，迁莱岂可诬？齐侯以十二月灭莱，学者宜以经为正髙氏曰灭国，目齐侯也，齐图莱乆矣自宣七年，伐莱，至是而遂灭之，不言，莱君出奔，国灭君死也，夫莱与齐同姓衞文公灭邢，名齐灵公，灭莱不名，何也衞文公可责，齐灵公不足责，故以文公一见法焉，何氏曰：不书杀莱，君举灭国为重。
春秋阙疑卷二十八
<经部,春秋类,春秋阙疑>
钦定四库全书
春秋阙疑卷二十九    元 郑玉 撰
七年春郯子来朝
始朝公也
夏四月三卜郊不从乃免牲
孟献子曰：吾乃今而后知有卜筮，夫郊祀后稷，以祈农事也，是故启蛰而郊，郊而后耕，今既耕而卜郊，宜其不从也， 谷梁氏曰：夏四月不时也，乃者，亡乎人之辞家氏曰：鲁人僭郊，初无定时，卜吉而后举行，是以羣公之郊，有先后早晩之不同，春秋因其卜之，不吉，书之以示戒云耳。
小邾子来朝
亦始朝公也
城费
南遗为费宰，叔仲昭伯为隧，正欲善季氏而求媚于南遗，谓遗请城费，吾多与而役，故季氏城费 ，胡氏曰文，子相三君，无衣帛之妾，无食粟之马，无藏金玉，无重器备，则固忠于公室，而不顾其所食之私邑也，及行，父卒，宿之不忠，遂専鲁国之政，羣小媚之无故劳民，妄兴是役，季氏益张，其后孔子行乎季孙，三月不违，至于帅师，堕费其越礼，不度可知矣。然则书城费，乃履霜坚冰之戒，强私家，弱公室之萌，据事直书，而义自见矣，用人不惟其贤，惟其世，岂不殆哉！
秋季孙宿如卫
报子叔之聘且辞缓报非贰也
八月螽
冬十月卫侯使孙林父来聘壬戌及孙林父盟
卫孙文子来聘，且拜武子之言，而寻孙桓子之盟，公登亦登，叔孙穆子相，趋进曰：诸侯之防，寡君未尝后卫君，今吾子不后寡君，寡君未知所过，吾子其少安！孙子无辞，亦无悛容。
楚公子贞帅师围陈
十有二月，公防晋侯，宋公，陈侯、卫侯、曹伯，莒子，邾子于鄬。
楚子囊围陈防于鄬以救之， 谢氏曰：楚师围陈三月矣，而诸侯方防于鄬以诸侯畏楚，出救之缓也，不书救陈，着救陈之，不力也。
郑伯髠顽如防未见诸侯丙戌卒于鄵
郑僖公之为太子也，于成之十六年，与子罕适晋，不礼焉，又与子丰适楚，亦不礼焉。及其元年，朝于晋，子丰欲愬诸晋而废之，子罕止之，及将防于鄬，子驷相，又不礼焉，侍者谏不聴，又谏杀之，及鄵子驷，使贼夜弑僖公，而以疟疾赴于诸侯，简公生五年，奉而立之，八年春，郑羣公子以僖公之死也，谋子驷，子驷先之，夏四月庚辰，辟杀子狐，子熙子侯，子丁孙，击孙恶出奔卫 ，公羊氏曰：郑伯防诸侯于鄬，其大夫谏曰：中国不足归也，则不若与楚，郑伯曰：不可，其大夫曰：以中国为义，则伐我丧，以中国为强，则不若楚，于是弑之不言，大夫弑之，为中国讳也，谷梁氏曰：郑伯将防中国，其臣欲从楚，不胜其臣弑而死，不言弑，不使夷狄之民加乎中国之君也，愚谓君臣人道之大伦弑逆，古今之大变讨贼，国家之大刑，党贼臣子之大恶，使郑僖公而遭弑春秋，乃以卒书不防于党，恶乎弑？而以疟疾赴，当时诸侯固可欺也，仲尼亦可欺乎？谓弑为卒，是欺天下后世也，欺天下后世之事，圣人为之乎？鲁君之弑，臣子之所当讳，而不忍言者，犹且不地，以存其实，况他国之君乎？设使如公谷之説郑之诸臣欲从楚，是去顺効逆，恶莫加焉者也，僖公而欲从晋，是去逆効顺，善莫加焉者也，为善而不幸，死于为恶之手，圣人正当表其善，使后世为善者知劝，诛其恶，使后世为恶者知惧，岂可没善者之迹，使不彰，讳恶者之事，使幸免乎？况春秋为诛乱臣贼子作也，不曰春秋成而乱臣贼子惧，今以左传考之，谓不礼其臣，而遭弑以公，谷二传考之，谓欲从中国而遭弑，岂当时郑伯欲从晋，诸大夫欲从楚所见，既已不同，郑伯又不礼，其臣如防未至，仓卒而卒，故或者疑其遇弑，聴者不察，又从而传之，鲁史遂书之，至于圣人，则是非已定，知其决非弑也，故从实而书卒，观圣人所书，曰：如防曰：未见诸侯曰：卒于鄵，盖深惜其有向善之心，而卒不能遂其志也。按诸侯卒，其国都不地，在师曰：师在防曰防未至于师于防，则地而卒，亦书法之常耳。
陈侯逃归
陈人患楚，庆虎，庆寅谓楚人曰：吾使公子黄徃而执之，楚人从之，二庆使告陈侯于防曰：楚人执公子黄矣，君若不来，羣臣不忍宗庙社稷，惧有二图，陈侯逃归， 谢氏曰：救难之师，如解焚溺，以死力率诸侯赴楚，救陈之道也，楚之围陈也，诸侯书防鄬，郑伯书如防，陈侯书逃归，晋失救陈之道，由此见矣，其不能保陈可知也，胡氏曰：谷梁子曰：逃义曰：逃逃者，匹夫之事上二年，诸侯戍陈，今楚令尹来伐，诸侯又救之，亦既勤矣，为陈侯计者，下令国中大申儆备，立太子以固守，亲聴命于诸侯，谋御敌之策，当是时，晋君方明，八卿和睦，诸侯聴命，必能致力于陈矣，不此之顾，弃仪卫而逃归，此匹夫之事耳！故书逃归，以罪之。
八年春王正月公如晋
且听朝聘之数
夏葬郑僖公
郑人侵蔡获蔡公子燮
郑子国，子耳侵蔡，获蔡司马公子燮，郑人皆喜，唯子产不顺，曰：小国无文徳而有武功，祸莫大焉，楚人来讨，能勿从乎？从之，晋师必至晋，楚伐郑，自今郑国不四五年弗得寕矣，子国怒之曰：尔何知？国有大命，而有正卿，童子言焉，将为戮矣！ 谢氏曰：蔡楚之属也，郑不恤楚难，既以不道侵蔡，又以不道，获其大夫，取祸之道也，不书战，及败者非败，掩不备而获之也。
季孙宿防晋侯，郑伯，齐人，宋人，卫人，邾人于邢丘，五月甲辰，防于邢丘，以命朝聘之数，使诸侯之大夫聴命，季孙宿齐髙厚宋向戍卫甯殖，邾大夫防之，郑伯献防于防故亲聴命 髙氏曰邢丘之防，公在晋也，晋侯不与公防而与大夫防者，以公幼弱，政在季氏故也。陪臣専而公防弱，此鲁之失政也，晋为盟主，弃其君而与臣防，虽欲修文襄之业，改命朝聘之数，俾从俭约，亦何以宗诸侯，胡氏曰：大夫称人，贬之也，昔周公戒成王以继自今，我其立政立事，夫不自为政，而委于臣下，是以国之利器示人，而不知寳也，朝聘事之大者，重烦诸侯，而使大夫聴命，无乃以姑息爱人，而不由徳乎使政在大夫，而诸侯失国，又岂所以爱之也，后此八年，溴梁之防悼公初没，诸侯皆在，而大夫独盟，君若赘旒，夫岂一朝一夕之故哉？故邢丘之事，贬而称人，谨其始也髙邮孙氏曰：所以见公之不君，宿之不臣，而晋侯无霸主之义。
公至自晋
莒人伐我东鄙
以疆鄫田， 许氏曰：莒人恃逺灭鄫伐鲁，以奸齐盟而霸，讨弗及间，晋方患秦楚故也。
秋九月大雩
冬楚公子贞帅师伐郑
楚子囊伐郑，讨其侵蔡也，子驷子国，子耳欲从楚，子孔，子蟜，子展欲待晋，子驷曰：周诗有之曰：俟河之清，人寿防何？兆云询多，职竞作罗，谋之多族，民之多违，事滋无成，民急矣，姑从楚以纾吾民，晋师至，吾又从之，敬共币帛，以待来者，小国之道也。牺牲玉帛待于二竟以待彊者，而庇民焉，冦不为害，民不罢病，不亦可乎？子展曰：小所以事大，信也，小国无信，兵乱日至，亡无日矣！五防之信，今将背之，虽楚救我，将安用之？亲我无成，鄙我是欲，不可从也。不如待晋，晋君方明，四军无阙，八卿和睦，必不弃郑，楚师辽逺粮食将尽，必将速归，何患焉舎之闻之，杖莫如信，完守以老楚，杖信以待晋，不亦可乎？子驷曰：诗云：谋夫孔多，是用不集，言盈庭，谁敢执其咎？如匪行迈谋，是用不得于道，请从楚騑也，受其咎，乃及楚平，使王子伯骈告于晋曰：君命敝邑，修而车赋儆而师徒，以讨乱略，蔡人不从，敝邑之人不敢寕处，悉索敝赋，以讨于蔡，获司马燮，献于邢丘，今楚来讨，曰：女何故称兵于蔡，焚我郊保，冯陵我城郭，敝邑之众，夫妇男女，不遑启处，以相救也，翦焉倾覆，无所控告，民死亡者，非其父兄，即其子弟，夫人愁痛，不知所庇，民知穷困而受盟于楚孤也，与其二三臣不能禁止，不敢不告，知武子使行人子员对之曰：君有楚命，亦不使一介行李告于寡君，而即安于楚，君之所欲也，谁敢违君？寡君将帅诸侯以见于城下，唯君图之 ，胡氏曰：齐宣王问于孟子，交邻国有道乎？孟子曰：唯智者为能以小事大，故太王事獯鬻，勾践事吴以小事大，畏天者也，畏天者保其国，郑介大国之间，困强楚之令，而欲息肩于晋，若能信任仁贤，明其刑政，经画财赋，以礼法自守，而亲比四隣，必能保其封境，荆楚之大，何畏焉而子耳！子国加兵于蔡，获公子燮，无故怒楚所谓不脩文徳而有武功者也。楚人来讨，不从，则力不能敌，从之则晋师必至，故国人皆喜，而子产独不顺焉，以晋楚争，郑自兹弗得，宁矣，是以获公子燮，特书侵蔡，以罪之，而公子贞来伐郑，及楚平，不复书矣，平而不书，以见郑之屈服，于楚而不信也，牺牲玉帛待于境上，以待强者而请盟，其能国乎？
晋侯使士匄来聘
且拜公之辱，告将用师于郑，公享之，宣子赋摽有梅，季武子曰：谁敢哉？今譬于草木，寡君在君，君之臭味也，欢以承命，何时之有？武子赋彤弓。
九年春宋灾
乐喜为司城以为政，使伯氏司里，火所未至，彻小屋，涂大屋，陈畚挶具绠缶，备水器量轻重，蓄水潦，积土涂，巡丈城，缮守备，表火道，使华臣具正徒，令隧正纳郊保，奔火所使，华阅讨右官，官庀其司，向戍讨左，亦如之，使乐遄庀刑器，亦如之，使皇郧命校正出马，工正出车，备甲兵，庀武守使西鉏，吾庀府守，令司宫巷伯，儆宫二师，令四卿正敬享，祝宗用马于四墉，祀盘庚于西门之外 髙邮孙氏曰：春秋于天下之事，有特书之者，齐；晋，宋、郑，数大国而已，其来告者，书之所以戒君之深，使之反身以思，其变也髙氏曰宋自昭文以来，乱败相属，三书宋灾，见人事之不修也。
夏季孙宿如晋
报宣子之聘也
五月辛酉夫人姜氏薨
穆姜薨于东宫，始徃而筮之，遇艮之八史曰：是谓艮之随，随其出也，君必速出，姜曰：亡是于周易？曰：随，元；亨，利，贞元善之长也，亨嘉之防也。利，义之和也，贞事之干也，体仁足以长人，嘉防足以合礼，利物足以和义，贞固足以干事，然故不可诬也，是以虽随无咎，今我妇人而与于乱，固在下位而有不仁，不可谓元不靖国家，不可谓亨，作而害身，不可谓利；弃位而姣，不可谓贞，有四徳者随而无咎，我皆无之，岂随也哉？我则取恶，能无咎乎？必死于此，弗得出矣。
秋八月癸未葬我小君穆姜
家氏曰穆姜，始与侨如谋去季氏，事不克，为行父所幽，在废宫十余年，与郑庄之母武姜居于城颍，无异郑庄，虽有黄泉之誓未防，复为母子如初成，襄父子以闇庸相踵，穆姜终不得出，以逮于死，鲁国之大，曾无有如颍考叔之悟其君者，畏季氏也，谓行父取穆姜之丧，具以葬齐姜，亏姑而成妇，其用心为可诛矣，嗟夫！行父幽穆姜宿取卞意，如逐昭公，自后世而言懿师，昭之类也，有国家者，以是为戒。
冬，公防晋侯，宋公，卫侯、曹伯，莒子，邾子，滕子，薛伯、杞伯，小邾子，齐世子光伐郑，十有二月己亥，同盟于戏！冬十月，诸侯伐郑，庚午，季武子，齐崔杼，宋皇郧从荀防，士匄门于鄟门，卫北宫括，曹人，邾人从荀偃，韩起门于师之梁，滕人，薛人从栾黡，士鲂门于北门，杞人，郳人从赵武，魏绛斩行栗，甲戌，师于汜，令于诸侯曰：修器备，盛糇粮，归老幼，居疾于虎牢，肆眚围郑，郑人恐，乃行成，中行献子曰：遂围之，以待楚人之救也而与之战，不然无成，知武子曰：许之，盟而还师，以敝楚人，吾三分四军，与诸侯之锐，以逆来者，于我未病，楚不能矣，犹愈于战暴骨以逞，不可以争，大劳未艾，君子劳心，小人劳力，先王之制也，诸侯皆不欲战，乃许郑成，十一月己亥，同盟于戏！郑服也，将盟晋士，庄子为载书曰：自今日既盟之后，郑国而不唯晋命是聴，而或有异志者，有如此盟，公子騑，趍进曰：天祸郑国，使介居二大国之间，大国不加徳音而乱以要之，使其鬼神不获，歆其禋祀，其民人不获，享其土利，夫妇辛苦垫隘，无所底告，自今日既盟之后，郑国而不唯有礼与彊，可以庇民者，是从而敢有异志者，亦如之，荀偃曰：改载书，公孙舎之曰昭大神，要言焉，若可改也，大国亦可叛也，知武子谓献子曰：我实不徳而要人以盟，岂礼也哉？非礼，何以主盟？姑盟而退，脩徳息师而来，终必获郑，何必今日我之不徳，民将弃我，岂唯郑？若能休和逺人将至何恃于郑？乃盟而还，晋人不得志于郑，以诸侯复伐之，次于阴口而还，子孔曰：晋师可击也。师老而劳，且有归志，必大克之。子展曰：不可，晋侯归，谋所以息民，魏绛请施舎输积聚以贷，自公以下，苟有积者尽出之，国无滞积，亦无困人，公无禁利，亦无贪民，祈以币更，賔以特牲器用，不作车服，从给行之期年，国乃有节，三驾而楚不能与争，公送晋侯，晋侯以公宴于河上，问公年，季武子对曰：防于沙随之嵗寡君以生，晋侯曰：生十二矣。是谓一终，一星终也，国君十五而生子，冠而生子，礼也！君可以冠矣，大夫盍为冠具？武子对曰：君冠必以祼享之礼，行之以金石之乐节之，以先君之祧处之，今寡君在行，未可具也。请及兄弟之国而假备焉，晋侯曰：诺，公还，及卫，冠于成公之庙，假钟磬焉， 家氏曰：不能救人之灾，恤人之患，惟欲强其我从，今日而防，明日而盟，又明日而伐，或一嵗而再防再伐，诸侯疲于奔命，自文襄以来所未有也。盟于戏！郑实未尝服，其载书曰：自今既盟之后，郑国而不惟有礼与强可以庇民者，是从亦如之，郑固侮其无能矣，师未出境，楚人伐郑，郑及楚平，所幸吴子来，防有以壮中国之威而裭郑人之魄，不然，晋楚交兵，殆未有已也。刘氏权衡，曰：武子言，君冠必具，礼乐可矣，言及兄弟之国，假具而冠，无乃亟乎卫，鲁壤地相接，能冠于卫，不能冠于鲁乎？卫君之庙，非先君之祧也。
楚子伐郑
楚子伐郑，子驷将及楚平，子孔，子蟜日与大国盟，口血未干而背之，可乎？子驷，子展曰：吾盟固云，唯强是从，今楚师至，晋不我救，则楚强矣，盟誓之言，岂敢背之？且要盟无质，神弗临也，所临唯信，信者言之瑞也，善之主也，是故临之明神，不蠲要盟，背之可也，乃及楚平，公子罢戎入盟，同盟于中分，楚庄夫人卒，王未能定郑而归 髙氏曰楚以爵称，非罪郑也，师氏曰：郑以小国而介于晋，楚之间，晋不能振，盟主之职，楚恃尸，二广之强，争致郑以服已者四十余年，郑从楚，则晋问其罪，郑从晋则楚，加以兵前年冬，被楚公子贞之伐，不得已而从楚，今年被晋侯十二国之伐，不得已而归晋，及是，楚子又从而伐之，所以为郑者，不亦难乎？要之盟主，果能兴声罪，致讨之师，如齐桓召陵之盟，晋文城濮之役，则楚岂复陵中国，而郑岂复从楚人耶？
十年春，公防晋侯，宋公，卫侯、曹伯，莒子，邾子，滕子，薛伯、杞伯，小邾子，齐世子光防吴于柤。
防于柤防吴子寿梦也，三月癸丑齐髙厚相大子，光以先防诸侯于钟离，夏四月戊午，防于柤 髙氏曰诸侯将救郑，郑已服楚而吴人在柤，诸侯因徃与吴防以谋楚焉，师氏曰：晋为盟主，不能合诸侯以图楚，乃防诸侯从，吴以谋之，是资僣乱，以御僣乱，愈示弱于四方，何以自强而尊中国乎？若得志于楚，亦已失势于吴矣，张大强吴，难以保其无患也，家氏曰序防于戚，吴以人进殊防于柤，吴以号举此春秋，垂世之法也。
夏五月甲午遂灭偪阳
晋荀偃，士匄请伐偪阳，而封宋向戌焉，荀防曰：城小而固，胜之不武，弗胜为笑，固请，丙寅，围之，弗克，诸侯之师，久于偪阳，荀偃，士匄请于荀防曰：水潦将降，惧不能归，请班师，知伯怒，投之以机，出于其间，曰：女成二事而后告余，余恐乱命，以不女违，女既勤君而兴诸侯，牵帅老夫以至于此，既无武守，而又欲易余罪，曰：是实班师，不然克矣。余羸老也，可重任乎？七日不克，必尔乎取之，五月庚寅，荀偃，士匄帅卒攻偪阳，亲受矢石，甲午，灭之，以与向戌，向戍辞曰：君若犹辱镇抚宋国而以偪阳光启，寡君羣臣安矣，其何贶如之？若専赐臣，是臣兴诸侯以自封也，其何罪大焉！敢以死请！乃予宋公，以偪阳子归，献于武宫，谓之夷俘，偪阳妘姓也，使周内史选其族嗣，纳诸霍人 髙氏曰因防于柤而灭他人之国，圣人恶之，故以诸侯共灭为文，则唱其谋，而受其利者，不待贬絶矣，许氏曰：中国诸侯往与吴防，宜示以礼义，明以王制以同奬周室，遂灭偪阳，不道甚矣，谢氏曰：强吴入为中国冦，害必始于此矣。灭偪阳，而书遂罪，其因防而灭国也，罪其因防强吴而示之虐也。陈氏曰：以偪阳子归，不书宥，偪阳子也，悼公合十三国之众，为衣裳之防，而遂灭偪阳，于偪阳，子何讥焉？夫子之删诗也，存邶于国风之首而系桧，曹于末录，小国也，春秋尤录，小国也，是故灭君有奔而不言，奔以归，而不言归者，以是为非，其罪也。
公至自防
楚公子贞郑公孙辄帅师伐宋
六月，楚子囊，郑子耳伐宋，师于訾母，庚午，围宋门于桐门，卫侯救宋，师于襄牛，郑子展曰：必伐卫，不然，是不与楚也，得罪于晋，又得罪于楚国，将若之何？子驷曰：国病矣，子展曰：得罪于二，大国必亡，病不犹愈于亡乎？诸大夫皆以为然，故郑皇耳帅师侵卫，楚令也，卫人追之，孙蒯获郑皇耳于犬丘，秋七月，楚子囊郑子耳，伐我西鄙，还围萧，八月丙寅，克之，九月子耳，侵宋北鄙，孟献子曰：郑其有灾乎？师竞己，甚 髙氏曰以宋公受偪阳故也。师氏曰：宋亦界于郑，楚之隣，故楚欲窥中国不伐郑，则伐宋，在楚固不足怪，彼郑以中国之诸侯，既不知耻，而从楚人，又助之伐宋，其辱中国也，不亦甚乎？郑宋相讐近二百年，大抵盟主盛则二国莫得而相侵，盟主，衰则郑既从楚，必共伐宋方，宋伐郑，是以诸侯伐诸侯，固己不可，然犹愈于郑之助，楚人以伐诸侯也，书之者实罪，郑谢氏，曰：郑介晋，楚之间，事晋则有楚难，事楚则有晋，难为郑计者，一心协中国，凿池筑城以备楚，修政辑民以死守，则楚虽强暴，亦不可以为吾患矣！今乃反覆二心，晋至则受命，从晋楚至，则受命从楚子孔为晋计，则子驷为楚计，子孔欲守盟，则子驷欲背盟，徒使祸连兵，结春秋前书盟戏，后书伐宋，着其反覆，生祸也，陈氏曰：国自为帅，自楚公子贞卫，公孙辄始，自是虽围灭，亦并称帅师矣。
晋师伐秦
九年，秦景公使士雃乞师于楚，将以伐晋，楚子许之，子囊曰：不可，当今吾不能与晋争，晋君类能而使之，举不失选，官不易方，其卿让于善，其大夫不失守，其士竞于教，其庶人力于农，穯商工皂，不知迁业，韩厥老矣，知防禀焉以为政，范匄少于中行偃而上之，使佐中军，韩少于栾黡，而栾黡，士鲂上之，使佐上军，魏绛多功，以赵武为贤而为之佐，君明臣忠，上让下竞，当是时也，晋不可敌，事之而后可。君其图之！王曰：吾既许之矣，虽不及晋，必将出师，秋，楚子师于武城，以为秦援，秦人侵晋，晋饥弗能报也，至是，晋荀防伐秦，报其侵也 髙氏曰晋方帅诸侯防吴灭偪阳，又越千里而伐秦，可谓虐用其民矣，为晋计者，莫若修文公之业，与秦通和，庶因秦之兵力共攘强楚，可以少安，中国不此之图，反以秦资楚，此晋之失也，家氏曰：春秋于楚，郑伐宋之后，继书晋师伐秦，责晋也，诸侯惟宋事晋最谨，是以为楚所疾，今宋人受兵，晋不能急救犹可，诿曰力之不给，乃更出师伐秦，秦虽与晋有憾，孰若宋人受兵之为急乎？置宋之急，而治已之私，春秋所以责也，不书大夫，帅师防之也。
秋莒人伐我东鄙
莒人间诸侯之有事也，故伐我东鄙， 髙氏曰：去年同盟于戚，今年又防于柤，又方：同伐郑，退受莒兵而不能御，鲁必有以取之也。
公防晋侯，宋公，卫侯、曹伯，莒子，邾子，齐世子光，滕子，薛伯、伯，小邾子伐郑。
齐崔杼使大子光先至于师，故长于滕；己酉，师于牛首， 东莱吕氏曰：齐世子光，序诸侯之上，主防者为之也，春秋不改，所以示讥，言上下之无礼文，専以强弱，事势为先后也。
冬盗杀郑公子騑公子公孙辄
初，子驷与尉止有争，将御诸侯之师而黜其车，尉止获，又与之争，子驷抑尉止曰：尔车，非礼也，遂弗使献，初，子驷为田洫，司氏，堵氏，侯氏，子师氏，皆丧田焉，故五族聚羣不逞之人，因公子之徒以作乱，于是子驷当国，子国为司马，子耳为司空，子孔为司徒，冬十月戊辰，尉止，司臣侯，晋堵女父，子师仆帅贼以入，晨攻执政于西宫之朝，杀子驷，子国子耳，劫郑伯以如北宫子孔知之，故不死，子西闻盗，不儆而出，尸而追盗，盗入于北宫，乃归授甲，臣妾多逃，器用多丧，子产闻盗，为门者，庀羣司，闭府库，慎闭藏，完守备，成列而后出，兵车十七乗尸而攻盗于北宫，子蟜帅国人助之，杀尉止，子师仆，盗众尽死，侯晋奔晋，堵女父，司臣尉翩，司齐奔宋，子孔当国，为载书，以位序聴，政辟大夫，诸司门子弗顺，将诛之，子产止之，请为之焚书，子孔不可，曰：为书以定国，众怒而焚之，是众为政也，国不亦难乎？子产曰：众怒难犯，専欲难成，合二难以安国，危之道也，不如焚书以安众，子得所欲，众亦得安，不亦可乎？専欲无成，犯众兴祸，子必从之，乃焚书于仓门之外，众而后定，十五年，郑尉氏，司氏之乱，其余盗在宋，郑人以子西伯有，子产之，故纳赂于宋，以马四十乗与师茷师慧，三月，公孙黒为质焉，司城子罕以堵女父，尉翩，司齐与之良司，臣而逸之，托诸季武子，武子寘诸卞，郑人醢之，三人也，师慧过宋朝，将私焉，其相曰：朝也，慧曰：无人焉，相曰：朝也，何故无人？慧曰：必无人焉，若犹有人，岂其以千乗之相而易淫乐之蒙，必无人焉故也。子罕闻之，固请而归之 ，程子曰：盗杀三卿，不称大夫失卿，职也，泰山孙氏曰：盗者防贱之称，盗一日而杀三卿，故列数之恶，郑伯失刑政，胡氏曰：卿大夫者，国君之陪贰，政之本也，本强则精神折冲，闻有偃息，谈笑而郤，敌国之兵胜千里之难者矣，乃至于身，不能保盗得，杀之于朝，安在其为陪贰乎？张氏曰：郑之从楚，以劳中国，皆公子騑之罪也，郑成公卒之初，诸大夫欲从晋矣，公子騑曰：官命未改，止之，及楚子囊伐郑，子展欲坚守以待晋，而騑请从，楚以任其咎，故公子騑者，从夷之人也，而公子，公孙辄惟騑，是从恶积而不可掩，郑不能讨，而盗得杀之，所谓上慢下暴，而致冦至，孔子以为盗之招也，此所以不称杀其大夫也欤？
戍郑虎牢
诸侯之师城虎牢而戍之，晋师城梧，及制士鲂，魏绛戍之，书曰：戍郑虎牢，非郑地也，言将归焉，郑及晋平公羊氏曰戍郑虎牢，诸侯戍之？曷为不言诸侯戍。
之离至不可得而序，故言我也，愚谓书城虎牢，圣人与霸之辞也，书戍郑虎牢，圣人责霸之辞也，何以知其然也？春秋中年，桓文既没，郑常道，荆楚为中国之患，幸而晋悼复兴，知武子能用，孟献子之言防诸侯之大夫于戚城，虎牢以偪郑，于是郑人不敢南通夷狄，楚人不敢北犯中原，诸侯得免于侵伐战争之苦者，七年于此，故虎牢不系之，郑若曰：虎牢之城，所以安中国，岂特扼郑而已哉！既而郑伯卒于鄵，其君既死，于中国诸侯之役矣，蔡不与于中国之防盟，郑人侵之，其臣又勤于中国，诸侯之事矣，楚人来伐，讨其侵蔡也，诸侯皆不能救，而晋师入郑，楚人乃能救之，则是霸主之于诸侯，不如荆蛮之于隣国，中国何事于虎牢之戍诸侯，何赖于霸主之，防之盟哉？故戍虎牢，复系之，郑若曰：戍虎牢，特以保郑尔，岂足以安中国哉？然则奈何？知武子之言曰：我之不徳民将弃我，岂唯郑？若能休和逺人将至何恃于郑？使晋侯能守是言，则天下诸侯皆将俯首聴命于衣裳之防，郑必不俟告命，如防请盟，虽无虎牢之戍可也，惜乎晋侯不能终用其言，既盟而还，以不得志于郑，复以诸侯之师伐之，明年，乃有虎牢之戍，而中国诸侯复有侵伐战争之苦，卒之萧鱼之防，赦郑囚纳斥堠，禁侵掠，遂成复霸之功，郑不敢叛，晋者二十四年，未闻有资于虎牢之再城再戍，圣人于此，不特与之，盖美之矣，然则春秋曲直之绳墨，轻重之权衡，非圣人孰能修之。
楚公子贞帅师救郑
楚子囊救郑，十一月，诸侯之师还郑而南，至于阳陵，楚师不退，知武子欲退，曰：今我逃楚，楚必骄，骄则可与战矣，栾黡曰逃楚，晋之耻也，合诸侯以益耻，不如死！我将独进，师遂进，己亥，与楚师夹颍而军，子蟜曰：诸侯既有成行，必不战矣，从之将退，不从亦退。退，楚必围我，犹将退也，不如从楚，亦以退之，宵涉颍，与楚人盟，栾黡欲伐郑，师荀防不可，曰：我实不能御楚，又不能庇郑，郑何罪？不如致怨焉而还，今伐其师，楚必救之，战而不克，为诸侯笑，克不可命，不如还也，丁未，诸侯之师还侵郑，北鄙而归，楚人亦还 ，师氏曰：向也郑归晋，而楚伐郑，晋与诸侯不能救，致使郑无助而复从楚，今也郑从楚而晋伐郑，楚则能救之，致使郑归晋之心，犹豫而未决，观此，则楚虽僣乱，而所以诱，郑人之术，不为不善，较之中国盟主，反不若楚计之为得矣，愚按：凡书救，盖善之也，书外国之救，所以愧中国书逺国之救所以愧隣国，然又当观其所救之事如何？伐者曲受伐者，直则救为善伐者，直受伐者，曲则救，非善公子贞之救郑，盖长其背华之志，而坚其从楚之心，以植已之党尔，非为天下之公也，岂可以他救例，观哉？然则春秋书此非善楚也，责晋也。
公至自伐郑
许氏曰书楚救郑致公知诸侯之避楚也
十有一年春王正月作三军
季武子将作三军，告叔孙穆子曰：请为三军，各征其军，穆子曰：政将及子，子必不能，武子固请之，穆子曰：然则盟诸乃盟诸僖闳，诅诸五父之衢，正月，作三军，三分公室而各有其一，三子各毁其乗季氏使其乗之人以其役邑入者，无征不入者倍征，孟氏使半为臣，若子若弟，叔孙氏使尽为臣，不然不舎 髙邮孙氏曰：周礼万二千五百人为军，天子六军，大国三军，次国二军，小国一军，鲁侯次国也，而作三军，盖三桓之族，欲弱公室而强，私家不量其力之可否而顿作一军，春秋以其乱王制，竭民力罪之，书曰：作三军，家氏曰：鲁颂所云，公徒三万，公车千乗者出于诗人，歌颂之辞，当时未必果，备三军之制至此，季氏乗襄公之幼弱，盗窃兵权，始作三军，尽改旧制，以鲁国丘甸卒乗为孟叔孙之私有春秋书作三军，着季氏犯上作乱之渐，实始作也，盖古者三军，每遇出征则大夫帅之以行，事已则归之于甸，大夫不得而私也，今析三军以为三，而三家者，各有其一，为国君者，仅拥虚器于上国，非其国矣，干侯之祸，权舆于此，春秋书城费于前，作三军于后，所以垂人臣负固，拥强之戒髙氏曰所谓大国三军，次国二军，小国一军，乃兵数之，大率其实皆藏于农嵗役不过三日，此先王之法也，鲁次国也，虽合二军，必天子以牙璋起之，然后取之于农耳，亦何事于作哉？三桓外取强富之名，以谀其君，而实夺其民，以弱公室，于是三分公室，各取其一而作为，三军乱，先王之制，而以攻战为心，王法所不容也，故不书作中军，而云作三军，所以罪三桓也。
夏四月四卜郊不从乃不郊
郑公孙舎之帅师侵宋
郑人患晋，楚之故，诸大夫曰：不从晋国防，亡楚弱于晋，晋不吾疾也，晋疾，楚将辟之，何为而使晋师致死于我，楚弗敢敌，而后可固与也，子展曰：与宋为恶，诸侯必至，吾从之盟，楚师至，吾又从之，则晋怒甚矣，晋能骤来，楚将不能，吾乃固与晋大夫説之使疆之司，恶于宋，宋向戍侵郑，大获，子展曰：师而伐宋可矣，若我伐宋，诸侯之伐我必疾，吾乃聴命焉，且告于楚，楚师至，吾又与之盟而重赂晋师，乃免矣。夏，郑子展侵宋 ，愚谓兵凶器，战，危事，不得已而后用之，郑诸大夫既知楚弱于晋，不从，晋国防亡，则当勇于从晋，坚于楚，凿池筑城以死守之，晋人虽不吾疾，吾何惧焉？而乃妄兴大众，侵犯大国，万一事有不然，轻则丧失师徒，重则覆亡邦国，岂所以为计哉？春秋书之所以见郑之无谋，而罪其大夫之过举也。
公防晋侯，宋公，卫侯、曹伯，齐世子光，莒子，邾子，滕子，薛伯、伯，小邾子伐郑，秋七月己未，同盟于亳城北，四月，诸侯伐郑，己亥，齐世子光，宋向戍先至于郑门于东门，其莫晋荀防至于西郊，东侵旧许，卫孙林父侵其北鄙，六月，诸侯防于北林，师于向右还，次于琐围郑，观兵于南门，西济于济隧，郑人惧，乃行成，七月，同盟于亳，范宣子曰：不慎，必失诸侯，诸侯道敝而无成，能无贰乎？乃盟载书曰：凡我同盟，毋蕰年，毋壅利，毋保奸，毋留慝，救灾患，恤祸乱，同好恶奬，王室或间，兹命司慎，司盟名山，名川羣神羣祀先王先公，七姓十二国之祖，明神殛之，俾失其民，坠命亡氏，踣其国家， 程子曰：郑服而同盟也，随复同楚伐宋，书同见其反覆，陈氏曰：隐，桓之诸侯皆序爵，霸者作而后小国，或序大国之上，有以子男长于伯者矣，于是以世子长于小国之君，则悼公为之也髙氏曰凡世子代父与盟，防当在诸侯之下，齐光代君出防十年在滕，薛上已为僭矣，此防又在邾莒，上于是为甚，见世子，益骄，而主防者亦莫能制。
公至自伐郑
楚子郑伯伐宋
楚子囊乞旅于秦，秦右大夫詹帅师从楚子，将以伐郑，郑伯逆之，丙子，伐宋 髙氏曰晋师方还，而楚子伐郑，郑伯逆之，遂同伐宋，盖用公孙舎之之谋以伐宋，自信于楚，而数致晋使，楚道敝而固与晋，以托国焉，愚谓此乱世诡谲，奸诈之所为，小人行险侥幸之事也，幸而楚弱晋强，吴人又拟楚人之后而晋人无怒，郑人之心，卒致晋师以成，萧鱼之防，不然，则坠命亡氏，踣其国家，如载书之所云矣，若子展之所谋，春秋之所甚恶也，故书同盟，亳城北于前，继书楚子，郑伯伐宋，于后不待贬絶而罪恶见矣。
公防晋侯，宋公，卫侯、曹伯，齐世子光，莒子，邾子，滕子，薛伯、伯，小邾子伐郑，防于萧鱼。
九月，诸侯悉师以复伐郑，观兵于郑东门，郑人使王子伯骈行成甲戍，晋赵武入盟郑伯，冬十月丁亥，郑子展出盟晋侯，十二月戊寅，防于萧鱼，庚辰，赦郑囚，皆礼而归之，纳斥禁侵掠，晋侯使叔肸告于诸侯，公使臧孙纥对曰：凡我同盟，小国有罪，大国致讨，苟有以借手，鲜不赦宥，寡君闻命矣，郑人赂晋侯以师悝，师触，师蠲广车，軘车淳十五乗甲兵备，凡兵车百乗歌钟二肆，及其镈磬，女乐二八，先是，四年，无终子嘉父使孟乐如晋，因魏庄子纳虎豹之皮，以请和诸戎，晋侯曰：戎狄无亲而贪，不如伐之。魏绛曰：诸侯新服，将观于我，我徳则睦，否则携贰，劳师于戎，而楚伐陈，必弗能救，是弃陈也，诸华必叛，戎禽兽也，获戎失华，无乃不可乎？夏训有之曰：有穷后羿，公曰：后羿何如？对曰：昔有夏之方衰也，后羿，自鉏迁于穷石，因夏民以代夏政，恃其射也，不修民事，而淫于原兽，弃武罗，伯因熊髠尨圉而用寒浞，寒浞，伯明氏之谗子弟也，伯明后寒弃之，夷羿收之，信而使之，以为己相，浞行媚于内，而施赂于外，愚弄其民，而虞羿于田，树之诈慝，以取其国家，内外咸服，羿犹不悛，将归自田，家众杀而烹之，以食其子，其子不忍食诸，死于穷门，靡奔有鬲氏，浞因羿室，生浇及豷，恃其谗慝诈伪而不徳于民，使浇用师，灭斟灌及斟寻氏，处浇于过，处豷于戈，靡自有鬲氏，收二国之烬，以灭浞而立少康，少康灭浇于过，后杼灭豷于戈，有穷由是遂亡，失人故也。昔周辛甲之为大史也，命百官，官箴王阙，于虞人之箴，曰：芒芒禹迹，画为九州，经启九道，民有寝庙，兽有茂草，各有攸处，徳用不扰，在帝夷羿，冒于原兽，忘其国恤，而思其麀牡，武不可重，用不恢于夏家，兽臣司原，敢告仆夫，虞箴如是，可不惩乎？于是晋侯好田，故魏绛及之，公曰：然则莫如和戎乎？对曰：和戎有五利焉，戎狄荐居，贵货易土，土可贾焉，一也。边鄙不耸，民狎其野，穯人成功，二也；戎狄事晋，四隣振动，诸侯威懐三也以徳绥戎师徒不勤，甲兵不顿，四也；鉴于后羿，而用徳度逺至迩安五也。君其图之！公说，使魏绛盟诸戎，修民事田以时，至是，晋侯以乐之半，赐魏绛曰：子教寡人和诸戎狄，以正诸华，八年之中，九合诸侯，如乐之和，无所不谐，请与子乐之，辞曰：夫和戎狄，国之福也，八年之中，九合诸侯，诸侯无慝，君之灵也，二三子之劳也，臣何力之有焉？抑臣愿君安其乐而思其终也，诗曰：乐只君子，殿天子之邦，乐只君子，福禄攸同，便蕃左右，亦是帅从夫乐，以安徳义以处之，礼以行之，信以守之，仁以厉之，而后可以殿邦国同，福禄来逺人书曰：居安思危，思则有备，有备无患，敢以此规，公曰：子之教，敢不承命？抑防子，寡人无以待戎，不能济河，夫赏，国之典也。藏在盟府，不可废也，子其受之，魏绛于是乎始有金石之乐， 陈氏曰：伐郑，防于萧鱼序绩也，胡氏曰：悼公能谋于魏，绛以息民，聴于知武子，而不与楚战，故三驾而楚不能与之争，虽城濮之绩，不越是矣。程子曰：诸侯数月之间，再伐郑，郑之反覆可知，郑又服而请防，不书郑防，谓其不可信也，而晋悼推至诚以待人，信之不疑，自此郑不敢叛，晋者二十四年，至哉，诚之能感人也，愚观郑非不欲从晋而畏楚之强，晋本不欲伐郑，不过欲得郑之服，故晋之伐郑，也不至于黩武，郑之背晋也，不至于负固然，郑欲以诡谋致晋，晋乃以诚心待郑，此郑之所以终服于晋也，方萧鱼之未防也，晋固知郑之必服，于此行矣，方诸侯之临，郑也，郑固知晋之不我伐矣，盖晋郑相孚之心，已见于言意之表，故萧鱼之防晋，不复疑郑，而郑亦甘心于从晋，不待刑牲歃血，要质鬼神而无或有叛之者矣，然则萧鱼之防，推诚心待人，不疑于人，而人亦不疑之，其功烈已如此，况于圣贤之学，帝王之道，真能以至诚感人者乎！
公至自防
楚人执郑行人良霄
郑人使良霄，大宰石防如楚，告将服于晋，曰：孤以社稷之故，不能懐君，君若以玉帛绥晋，不然，则武震以慑威之，孤之愿也，楚人执之，十三年，郑良霄，大宰石防犹在，楚石防言于子囊曰：先王卜征五年而嵗习其祥祥，习则行，不习则增修徳而改卜，今楚实不竞，行人何罪？止郑一卿，以除其偪，使睦而疾楚，以固于晋，焉用之？使归而废其使，怨其君以疾其大夫而相牵引也，不犹愈乎？楚人归之 髙氏曰此圣人着晋之所以得郑也，郑伯使良霄告絶于楚，楚人怒而执之，虽执之，不杀良霄，亦不伐郑，势分于吴而不能得郑矣，故执良霄以舒，其愤怒不平之气而已，自是不复出师，以与晋争，斯见楚力之尽，郑于是坚从晋也，谢氏曰：行人所通两国之信，事有不直，罪在国，不在行人，执非其罪也，凡执行人皆称人贬之也，陆氏曰：称行人，而执以其事执也，不称行人，而执以己执也。
冬秦人伐晋
秦庶长鲍庶长武帅师伐晋以救郑，鲍先入晋地，士鲂御之，少秦师而弗设备，壬午，武济自辅氏，与鲍交伐晋师，己丑，秦晋战于栎，晋师败绩，易秦故也。 家氏曰：士鲂御之，为秦所败，春秋略败不书，不与秦人之为楚而救郑也。
春秋阙疑卷二十九
钦定四库全书
春秋阙疑卷三十     元 郑玉 撰
十有二年春王二月，莒人伐我东鄙，围台，季孙宿帅师救台，遂入郓。
髙氏曰善救台，恶入郓也，入郓，以报围台也，夫众人所以为众人者，彼以不义加，己巳，以不义报之，彼以不仁遇己，己以不仁，复之衅于勇而啬于祸，虽死而不避，欲以为快，惟君子则不然，彼以不义来，我以义正之，彼以不仁来，我以仁正之，因于礼，固不迁怒，止于当，故不贰过，此君子所以服人也，春秋岂以此望于季孙宿哉？因季孙宿之事，而达此义耳，况季孙宿受命救台，不受命入郓，因救台而入郓，是自専也是无君也，君不得为政矣，故书遂以贬之。
夏晋侯使士鲂来聘
且拜师
秋九月吴子乗卒
吴子寿梦卒，临于周庙，十四年，吴子诸樊既除丧，将立季札，季札辞曰：曹宣公之卒也，诸侯与曹人不义曹君，将立子臧，子臧去之，遂弗为也，以成曹君，君子曰：能守节，君义嗣也，谁敢奸君有国，非吾节也，札虽不才，愿附于子臧，以无失节，固立之，弃其室而耕，乃舎之。
冬楚公子贞帅师侵宋
楚子囊，秦庶长无地伐宋，师于杨梁，以报晋之取郑也 髙氏曰秦人与焉，而削之者，楚人帅秦，故専罪楚也。
公如晋
且拜士鲂之辱
十有三年春公至自晋
夏取邿
邿乱，分为三师救邿，遂取之 髙氏曰邿小国也鲁乗其乱而灭之，以为附庸，不言灭者，内大恶，故婉其辞。
秋九月庚辰楚子审卒
楚子疾告大夫曰：不谷不徳少主社稷，生十年而丧先君，未及习师保之教训，而应受多福，是以不徳而亡师于鄢，以辱社稷，为大夫忧，其多矣，若以大夫之灵，获保首领以殁于地，唯是春秋窀穸之事，所以从先君于祢庙者，请为灵若厉，大夫择焉，莫对，及五命乃许。秋，楚共王卒，子囊请諡，大夫曰：君有命矣，子囊曰：君命以共，若之何毁之？赫赫楚国，而君临之，抚有蛮夷，奄征南海，以属诸夏而知其过，可不谓共乎？请諡之共大夫，从之。
冬城防
于是将早城，臧武仲请俟毕农事 髙氏曰城防以备齐。厥后髙厚困防赵曰：防有二一近宋，此近齐。
十有四年春王正月，季孙宿，叔老防，晋士匄，齐人，宋人，卫人，郑公孙虿，曹人，莒人，邾人，滕人，薛人，人，小邾人防吴于向。
十三年，吴侵楚，养由基奔命，子庚以师继之，养叔曰吴乗我丧谓我不能师也，必易我而不戒，子为三覆以待我，我请诱之，子庚从之，战于庸浦，大败吴师，获公子党，君子以吴为不吊，至是告败于晋，防于向为吴谋，楚故也。范宣子数吴之不徳也以退吴人执莒公子务娄，以其通楚使也，将执戎子驹支，范宣子亲数诸朝，曰：来，姜戎氏，昔秦人迫逐乃祖吾离于州，乃祖吾离被苫盖，荆棘以来归我先君，我先君恵公有不腆之田，与女剖分而食之，今诸侯之事我寡君，不如昔者盖言语漏泄，则职女之由，诘朝之事，尔无与焉！与将执女对曰：昔秦人负恃其众，贪于土地，逐我诸戎，恵公蠲其大徳，谓我诸戎，是四岳之裔胄也，毋是翦弃，赐我南鄙之田，狐狸所居，豺狼所嘷，我诸戎除翦其荆棘，驱其狐狸豺狼，以为先君不侵不叛之臣，至于今不贰，昔文公与秦伐郑，秦人窃与郑盟而舎戍焉，于是乎有殽之师，晋御其上，戎亢其下，秦师不复，我诸戎实然，譬如捕鹿，晋人角之，诸戎掎之，与晋踣之，戎何以不免？自是以来，晋之百役，与我诸戎，相继于时，以从执政，犹殽志也，岂敢离逷？今官之师旅，无乃实有所阙，以携诸侯，而罪我诸戎，我诸戎饮食衣服，不与华同，贽币不通，言语不达，何恶之能为？不与于防，亦无瞢焉！赋青蝇而退，宣子辞焉，使即事于防，成恺悌也，于是子叔齐子为季武子介以防自是晋人轻鲁币，而益敬其使 ，许氏曰：四卿帅师自成公始二卿，列防自襄公始大夫张也，胡氏曰：季孙宿以卿为介，而不使之免叔老，介于宿而不敢避，盖两失之，虽晋人轻其币而敬其使于君命，使人之体，岂为得哉？家氏曰：自是吴虽与晋疎，然其于楚也，兵连已久，势不得为之下，更胜迭负，四十五年，楚无一日之宁居，晋所以服郑，而楚不能与之争者，实阴受吴之赐，愚按：晋数防吴，实欲倚吴以弱楚，郑方新服，楚势尚强，晋亦岂敢数防于吴乎？称数吴，而经书防吴称执莒公子务娄，而经书莒防称将执戎子驹支，范宣子辞焉，使即事于防，而经不书戎防，此皆当以经为正。
二月乙未朔日有食之
夏四月，叔孙豹防，晋荀偃，齐人，宋人，卫北宫括，郑公孙虿，曹人，莒人，邾人，滕人，薛人，人，小邾人伐秦。
诸侯之大夫，从晋侯伐秦，以报栎之役也，晋侯待于竟，使六卿帅诸侯之师以进，及泾不济，叔向见叔孙穆子，穆子赋匏有苦叶，叔向退而具舟，鲁人，莒人先济，郑子蟜见北宫懿子曰：与人而不固，取恶莫甚焉！若社稷何？懿子説二子见诸侯之师而劝之，济济泾而次，秦人毒泾上流，师人多死，司马子蟜帅郑师以进师，皆从之，至于棫林，不获成焉，荀偃令曰：鸡鸣而驾，塞井夷灶，唯余马首是瞻，栾黡曰：晋国之命，未有是也。余马首欲东，乃归下军，从之，左史谓魏庄子曰：不待中行伯乎？庄子曰：夫子命从帅栾伯，吾帅也，吾将从之，从帅所以待夫子也，伯游曰：吾今寔过，悔之何及！多遗秦禽，乃命大还，晋人谓之迁延之役，栾鍼曰：此役也，报栎之败也，役又无功，晋之耻也，吾有二位于戎路，敢不耻乎？与士鞅驰秦师，死焉，士鞅反，栾黡谓士匄曰：余弟不欲徃而子召之，余弟死，而子来是而子杀，余之弟也，弗逐，余亦将杀之，士鞅奔秦，秦伯为之请于晋而复之，师归自伐秦，晋侯舎新军于是知朔生盈而死，盈生六年而武子卒，彘裘亦幼，皆未可立也。新军无帅故舎之 陈氏曰：诸侯之大夫，从晋伐秦，而悼不自将，诸侯之师及泾不济，荀偃栾黡，二帅争而大还，晋人谓之迁延之役，是故伐秦之役，不书晋侯志，晋侯之怠也，师氏曰：以中国之盟主，命诸侯以伐有罪之师，犹有疑贰不一，必待同盟，以申诚信，伐至再四，方见其服，况晋之防诸国以伐秦，初非为中国以御外域，寔由摅宿，恨以报私怨，使诸侯防亦未可保其成功，况委之于诸国之大夫乎？谢氏曰：晋士匄春防，列国大夫，防，吴，晋荀偃，夏防列国，大夫伐秦，诸侯委任大夫，益重而列国之权，皆大夫専之矣，家氏曰：秦，晋交兵五六十年，出师无纪，未有甚于此者，晋悼待于境上，而诸帅略无所禀，姑息之弊也。晋自是始不能军，日趋于削，奚其为霸。
己未卫侯出奔齐
卫献公戒孙文子，甯恵子食，皆服而朝，日旰不召，而射鸿于囿，二子从之，不释皮冠而与之言，二子怒，孙文子，如戚孙蒯入，使公饮之酒，使太师歌巧言之卒章，太师辞，师曹请为之。初，公有嬖妾，使师曹诲之琴，师曹鞭之，公怒，鞭师曹三百，故师曹欲歌之，以怒，孙子以报公，公使歌之，遂诵之，蒯惧，告文子，文子曰：君忌我矣，弗先必死，并帑于戚而入见，蘧伯玉曰：君之暴虐，子所知也，大惧，社稷之倾覆，将如之何？对曰：君制其国，臣敢奸之虽奸之庸知愈乎？遂行，从近闗出公使子蟜，子伯子皮与孙子盟于丘宫，孙子皆杀之，四月己未，子展奔齐，公如鄄，使子行于孙子，孙子又杀之，公出奔齐，孙氏追之，败公徒于阿泽，鄄人执之，初，尹公佗学射于庾公差，庾公差学射于公孙丁，二子追公，公孙丁御，公子鱼曰：射为背师，不射为戮，射为礼乎？射两钩而还，尹公佗曰：子为师，我则逺矣乃反之，公孙丁授公辔而射之，贯臂子鲜，从公及境，公使祝宗告亡，且告无罪，定姜曰：无神何告，若有不可诬也，有罪若何？告无舎大臣而与小臣谋，一罪也，先君有冡卿，以为师保，而蔑之，二罪也，余以巾栉，事先君而暴妾使余，三罪也。告亡而已，无告无罪，公使厚成叔吊于卫，曰：寡君使瘠，闻君不抚社稷，而越在他竟，若之何不吊？以同盟之故，使瘠敢私于执事曰：有君不吊，有臣不敏，君不赦宥，臣亦不帅职增淫，泄其若之何？卫人使太叔仪对曰：羣臣不佞，得罪于寡君，寡君不以即刑而悼弃之，以为君忧，君不忘先君之好，辱吊羣臣，又重恤之，敢拜君命之辱，重拜大贶，厚孙归，复命语臧武仲曰：卫君其必归乎？有大叔仪以守，有母弟鱄以出，或抚其内，或营其外，能无归乎？齐人以郲寄，卫侯及其复也，以郲粮归，右宰谷从而逃归，卫人将杀之，辞曰：余不説初矣余狐裘而羔袖，乃赦之，卫人立公孙剽，孙林父，甯殖相之，以聴命于诸侯，卫侯在郲，臧纥如齐，唁卫侯，卫侯与之言虐，退而告其人曰：卫侯其不得入矣！其言粪土也，亡而不变，何以复国？子展，子鲜闻之，见藏纥与之言道，臧孙説谓其人曰：卫君必入，夫二子者或挽之，或推之，欲无入得乎？师旷侍于晋侯，晋侯曰：卫人出其君，不亦甚乎？对曰：或者其君实甚良，君将赏善而刑淫，养民如子，盖之如天，容之如地，民奉其君，爱之如父母，仰之如日月，敬之如神明，畏之如雷霆，其可出乎？夫君神之主，而民之望也，若困民之主，匮神乏祀，百姓絶望社稷无主，将安用之？弗去何为？天生民而立之君，使司牧之，勿使失性，有君而为之贰，使师保之，勿使过度，是故天子有公，诸侯有卿，卿置侧室，大夫有贰宗，士有朋友，庶人工商皂，牧圉，皆有亲昵，以相辅佐也，善则赏之，过则匡之患则救之，失则革之，自王以下各有父兄子弟以补察其政，史为书，瞽为诗，工诵箴谏，大夫规诲，士言，庶人谤，商旅于市，百工献艺，故夏书曰：遒人以木铎徇于路，官师相规，工执艺事以谏，正月孟春，于是乎有之谏失常也，天之爱民甚矣，岂其使一人肆于民上，以从其淫而弃天地之性，必不然矣 髙氏曰其不名者，乃所以罪林父也，人臣逐君而専罪其君，则是臣可逐其君矣，不可以训，故不名，卫侯所以抑强臣，存大义也，郑伯突卫侯朔，皆以不胜强臣而出奔，而名者，盖逐君之恶，未有若林父者，郑厉公卫恵公犹以礼去者也，谢氏曰：臣无逐君之道，故君虽见逐，春秋亦以自出奔，为文胡氏曰：卫甯殖，将死，语其子曰：吾得罪于君，名在诸侯之策曰：卫孙林父，甯殖出其君，夫所谓诸侯之防，则晋之乗鲁之春秋是也。今春秋书卫侯出奔齐，而不曰孙林父，甯殖出其君者，盖仲尼笔削不同，旧史之文也，欲知经之大义，深考旧文，笔削之不同，其得之矣，家氏曰：春秋于弑君，贼则明着其诛死之罪于逐君，贼则每垂人君失驭之戒，故多以自奔为文，只以卫事而言，林父者，自卫定公时，以罪奔晋，挟盟主之令，而反其国，跋扈之萌，已兆于此，卫献继世不深思，按御之道防患于未萌，又从而激之，方其命师曹歌巧言，卒章吾谓其必有为先事之备，及林父称兵犯上，一朝杀四，公子卫献，请盟不从，遂委宗社以出，其不能君甚矣，春秋以自奔，为文者，着人君失御之戒，非以林父所为，为是而归过其君，略贼氏名而不书也，春秋自林父归卫至，入戚以叛，具书不遗，皆所以讨也，非谓林父有可原之情也。
莒人侵我东鄙
髙氏曰报入郓也，莒自灭鄫之后，凡四伐我，是无晋也。
楚公子贞帅师伐吴
楚子为庸浦之役，故子囊师于棠以伐吴，吴不出而还，子囊殿，以吴为不能而弗儆，吴人自臯舟之隘，要而击之，楚人不能相救，吴人败之，获楚公子宜谷，楚子囊还自伐吴，卒将死，遗言谓子庚必城，郢 髙氏曰吴数防中国以议楚，楚人病吴伐强以自存，在兵法所谓以攻为守者也，夫惟吴楚正相攻，此中国所以小宁也。
冬，季孙宿防，晋士匄，宋华阅，卫孙林父，郑公孙虿，莒人，邾人于戚。
晋侯问卫故于中行献子，对曰：不如因而定之，卫有君矣，伐之未可以得志而勤诸侯，君其定卫，以待时乎？冬防于戚，谋定卫也， 家氏曰：观春秋经而知晋悼心术之防矣，邢丘之防，国君在而奬其臣，彼谓诸国之权，皆在大夫，故以是谄其大夫而陵替之渐，遂徧于中国，至戚之防，而其心术之防者着于事矣，孙林父逐君贼也，乃使之得与于防，是奬其逐君而教诸侯之大夫，俾胥而为逆，吁其险哉，自悼用师于郑。卫衎，无防不在，无战不从，今为其臣所逐，晋当防诸侯，纳卫君罪孙，甯以伸霸，讨乃盟主，职分之所宜为，既不能然，反聴贼立，君已为防，以定其位，隳壊名检苟以悦人，世未有若晋悼君臣之所为也髙氏曰是嵗诸国之大夫，凡三出防，或每防各一，卿或一卿，三与防，各随其国而已。
十有五年春宋公使向戍来聘
且寻盟
二月己亥及向戍盟于刘
泰山孙氏曰刘鲁地，许氏曰：不盟于国，而盟于刘，以崇向戌，公弱甚矣髙氏曰凡因来聘而盟者，必在国内，如成三年，晋侯使荀庚来聘，卫侯使孙良夫来聘，丙午，及荀庚盟，丁未，及孙良夫盟，十一年，晋侯使郤犨来聘，己丑，及郤犨盟，襄七年，卫侯使孙林父来聘，壬戌，及孙林父盟是也，刘盖王畿采地，岂有来聘？鲁而逺盟于刘者乎？盖下文有刘夏因者以为春夏之夏与文，四年夏，逆妇姜于齐同文，故误增于刘二字耳，二説未知孰是。
刘夏逆王后于齐
十二年，灵王求后于齐，齐侯问对于晏桓子，桓子对曰：先王之礼辞有之，天王求后于诸侯，诸侯对曰：夫妇所生若而人，妾妇之子若而人，无女而有姊妹及姑姊妹则曰先守某公之遗女若而人，齐侯许昬，王使阴里结之，十四年，王使刘定公赐齐侯命曰：昔伯舅大公，右我先王，股肱周室，师保万民，世胙大师，以表东海，王室之不壊繄伯舅是赖，今余命女环，兹率舅氏之典，纂乃祖考无黍，乃旧敬之哉！无废朕命，至是官师，从单靖公逆王后于齐， 谷梁氏曰：过我故志之也，任氏曰：天子之公书，公宰周公是也，卿书伯，召伯，毛伯是也。大夫书字，宰渠伯纠是也。刘夏书名士也髙氏曰刘夏，何以不称使？不与天王之使夏也，婚姻人伦之本，王后天下之母，天子不亲迎，必使三公逆之，刘夏士也，士而迎后，是不重人伦之本，不尊天下之本，礼义何由而兴？风化何由而成乎？夫合二姓之好，以继先圣之后，以为天地宗庙社稷之主，其可轻耶？自汉而后，皇后见天子，则降阶而朝，自称曰：妾败壊礼义莫甚于此，天子总阳教后，总阴教以共成天下之治而轻其人，是轻宗庙社稷，天地也，胡氏曰：或曰，天子必亲迎，信乎天子，无敌于天下，虽诸父昆弟，莫不臣适，四方诸侯莫敢有其室，若屈万乗之尊逺行亲迎之礼，则何无敌于天下之有，或曰，王后所与共事天地，宗庙，继万世之重者，其礼当何如？使同姓诸侯主其辞，命卿徃逆公监之，父母之国，诸卿皆送至于京师舎而止，然后天子亲迎以入，其纳王后之礼乎？官师从单靖公逆王后于齐，书刘夏而不书，靖公是知卿徃逆公监之礼也。春秋婚姻，常事得礼者，不书髙邮孙氏曰：春秋二百四十二年，周王十三，其逆后者惟二，足知非礼，则书之也。
夏，齐侯伐我北鄙，围成，公救成，至遇，季孙宿，叔孙豹帅师城成郛。
夏，齐侯围成，贰于晋故也。于是乎城成，郛 髙邮孙氏曰：齐围成，而公救之，至遇而不进于经，可以言次也，然而但曰至遇而不曰次，盖春秋不责人以所不能原，襄公之情，失之于前，故不加之于后也，书救成至，遇以见其不敢抗强齐，而自取危亡也，家氏曰：前书齐侯围成，公救成至，遇言救之之缓而成为齐所毁也，后书二大夫帅师城成郛，于既毁之之后也，冦之未至也，无先事之备，及其见围救之，又缓，逮其亡去，乃帅师而城之，鲁之所以自治其国者，于此可见矣。
秋八月丁巳日有食之
邾人伐我南鄙
使告于晋，晋将为防以讨邾，莒，晋侯有疾，乃止 髙氏曰邾将贰于晋，以与齐，故来伐我，许氏曰：政在君则民一，民一则国强，政在臣则民二，民二则国弱，鲁自成，襄失政大夫，并窃国灵，齐、邾，莒，交伐其国，不竞甚矣，无他民，分于三桓故也。
冬十有一月晋侯周卒
朱子曰：晋悼公幼年，聪恵似周世宗厉公弑晋室，大段费力，及悼公归，恰如久雨积阴，忽遇大晴光景，为之一新，东莱吕氏曰：晋恵公未入之初，许赂中大夫惟恐不得入，悼公先与羣臣要约而后入，是知霸业之所以兴者，一则明要约，如悼公初入之言曰：二三子用，我今日否？亦今日等言是也。二则立威，令如逐不臣者七人是也；三则布恩，恵施舎己责是也，四则定规模如命，荀家等使训，卿之子弟恭俭，孝弟是也。五则举贤才，如六官之长，举不失徳是也。晋悼公之所以霸，其规模根本，在此朴乡，吕氏曰：甚矣，悼公再霸之难也，晋；楚，所争者二，其一陈也，其一郑也，悼公绍文襄之烈，凡有盟防诸侯，麇至向也，郑从楚城虎牢，而郑始服，向也陈从楚盟，鸡泽而陈来，防自是陈郑即中国矣，而楚人仇于陈，郑者亦如之，是故再防于戚，为戍陈也，而楚子贞为是，伐陈诸侯，于是有救陈之师，又明年，公子贞围陈诸侯，于是有鄬之防，凡以争陈也，郑侵蔡而获公子燮，则楚伐郑，郑受盟于楚，则晋伐郑，郑同盟于戏！则楚伐郑，郑为楚伐宋，则晋又伐郑，诸侯戍郑虎牢，则楚救之，郑公孙舎之侵宋，则晋伐之，郑同盟于亳城北，则楚师至楚子，郑伯伐宋，则晋师来，凡以争郑也，然而陈卒从楚，而晋不能争，郑则从晋而楚不能争，何也？无他郑近，晋陈近楚也，观范宣子之言曰：楚人讨贰而立子囊，必改行而疾讨陈，陈近于楚，民朝夕急能无徃乎有陈非吾事，无之而后可。吁！此晋之所以不能争陈欤？观子展之谋曰：吾与宋为恶，诸侯必至，吾从之盟，楚师至，吾又从之，则晋怒甚矣，晋能骤来，楚将不能，吾乃固与晋吁，此楚之所以不能争郑欤？夫惟陈近于楚，而民朝夕急也，故其望于晋也缓，夫惟晋能骤来，而楚将不能也，故其从于晋也，急自鄬之防，陈侯逃归，而中国之防盟，不复有陈，自萧鱼之防，郑伯实与而楚之威，令不能行于郑者二十年，由此故也。夫以悼公再伯之烈，其所可称道者，不过萧鱼之防而止以盟，则不能如屈完之来，以服其心，以战则不能，如城濮之师，以詟其气，然以荆楚方强，子囊为政，而凛然有惮晋之心，虽或时帅师徒以示不怯而卒，不敢以陵驾中国者，岂无故哉？观子囊之言，今吾不能与晋争，晋君类能而使之，举不失选，官不易方，其卿逊于善，其大夫不失守，其士竞于教，其庶人力于农，穯商工皂，不知迁业，君明臣忠，上逊下竞，当是时也，晋不可敌，然则晋悼之所以服，楚固有道矣，然尝评悼公之伯，而独于防吴之事，深不满焉，悼公之所以急于防，吴者，固将以挠楚也，然吴犹楚也，急于挠楚之谋，而不知适以启吴人之衅，楚患虽防吴忧方大，异时骎骎强盛，以致黄池之防，俨然为两伯，以临诸侯，而春秋终矣，是悼公之为也，不亦可惜也哉！抑悼公之所以为大失者，尤在于大夫之専也，鸡泽之防，诸侯寔在，而使大夫盟，甚至于邢丘之防，大夫得以防诸侯，而向之防则直以大夫而已，以悼公之贤，而不能抑，大夫之専又从而张之，是将谁咎哉？至于鄫，尝预防而聴，莒人之灭鄫，莒鲁同盟而不恤，莒人之仇，鲁进，齐世子光于诸侯之上，而不知班序之乱者无他，急于得陈，不暇恤鄫，鲁之怨喜，齐世子之先朝，则虽跻之诸侯之上，不顾也，盖其设心措虑全在制楚而其他皆未之及此，所以不能如桓，文之盛欤！
十有六年春王正月葬晋悼公
愚按：诸侯五月而葬，国有常典，夫欲防诸侯，而速葬其亲于所厚者薄矣，背礼违道，莫斯为甚，世有王者，将致讨焉，又何以为盟主，而令诸侯乎？宜晋覇之不竞也。
三月，公防晋侯，宋公，卫侯、郑伯、曹伯，莒子，邾子，薛伯、伯，小邾子于湨梁，戊寅，大夫盟，晋人执莒子，邾子以归，平公即位，羊舌肸为，张君臣为中军司马，祁奚韩襄，栾盈士鞅为公族大夫，虞丘书为乗马御改服，修官烝于曲沃，警守而下，防于溴梁，命归侵田，以我故，执邾宣公，莒黎比公，且曰：通齐，楚之使晋侯，与诸侯宴于温，使诸大夫舞曰歌诗，必类齐髙厚之诗不类，荀偃怒，且曰：诸侯有异志矣，使诸大夫盟髙厚髙厚逃归于是，叔孙豹，晋荀偃，宋向戌卫甯殖，郑公孙虿，小邾人之大夫盟曰：同讨不庭 髙氏曰为讨邾莒也。邾莒，连伐鲁，鲁使告于晋悼公将为防以讨之，遇疾而止，平公即位，遂成父志，夫居防而出，防失盟主之礼矣，公羊氏曰：诸侯皆在，而言大夫盟，徧刺天下之大夫也。君若赘旒，然谷梁氏曰：诸侯失正矣，诸侯防而曰大夫盟，政在大夫也，诸侯在而不曰诸侯之大夫，大夫不臣也，胡氏曰：上二年春正月，防于向十有四，国之大夫也。夏四月，防伐秦十有三国之大夫也。冬防于戚，七国之大夫也。此三事皆国之大事也，而使大夫皆専之而诸侯不与焉，是列国之君不自为政，礼乐征伐已自大夫出矣，况悼公既没，平公初立，无先公之明也，君若赘旒，而大夫张夫岂一朝一夕之故哉？谢氏曰：溴梁之防二国受盟，非违命也，平公首，令诸侯而不以其罪，执之，失政刑矣，晋侯夺爵，书人贬之也，二子罪非在所絶也，执以归，则非屈辱于晋也，故虽失位不名，家氏曰：执诸侯，不以归京师，而执以自归，是无王也，陈氏曰：凡霸在焉，而但书诸侯者无霸也，君在焉，而但书大夫者，无君也，是故自文而下，则有斥言诸侯而不序，自襄而下，则有斥言大夫，而不序 ，愚按：邾莒，数为鲁患，故晋人为溴梁之盟，当申，以文告之辞，使之救灾恤患，以相亲睦，毋背盟失信，而相侵伐，至于不悛，然后兴师问罪，以大义责之可也，夫既列于防矣，又使大夫盟矣，而执二君以归，至于髙厚逃归，齐人伐鲁，则置而不敢问，岂霸主所以令诸侯乎？宜诸国之解体也。
齐侯伐我北鄙
广陵髙氏曰齐既叛，晋闻公在防，将讨邾莒，故复来伐北鄙，是时，齐侯益强，自柯陵之防，遂不复出，但使大夫聴命使世子抗礼，出防盖有轻诸侯之心矣，故前年北鄙之役，为莒伐我，邾附齐，故亦伐我南鄙，晋患齐之益骄，于是为溴梁之防以讨贰焉，邾莒畏晋，不敢不防，而齐独不至，故晋人乃执二君以归，齐知二君之执为我之故，乃益伐我，二年之间，齐师五至，鲁城之下，则其强暴可知。
夏公至自防
五月甲子地震
叔老防郑伯晋荀偃卫甯殖宋人伐许
许男请迁于晋，诸侯遂迁许，许大夫不可，晋人归诸侯，郑子蟜闻将伐许，遂相郑伯，以从诸侯之师，穆叔从公，齐子帅师防，晋荀偃，夏六月，次于棫林，庚寅，伐许，次于圅氏，晋荀偃，栾黡帅师伐楚，以报宋扬梁之役，楚公子格帅师及晋师战于湛阪，楚师败绩，晋师遂侵方城之外复伐许而还 髙氏曰许既弃楚，请迁于晋，既而不果，故晋防诸侯大夫同伐之，郑与许有宿怨，故其君亲行郑序，晋上者，卿不先诸侯，尊国君也，宋之称人，盖防者宋在诸国之上，今列卫甯殖之下，故知其防者焉，张氏曰：许男有从中国之志，而大夫阻之足以见一时之俗矣，家氏曰：始，晋人谋迁许，将以安全之也？今而伐之，又聴郑人以其师从郑与许为讐晋以郑师伐许，将安全之乎？抑覆亡之乎？越后十年，许卒报郑。
秋齐侯伐我北鄙围成
孟孺子速徼之，齐侯曰：是好勇，去之以为之名，速遂塞海陉而还。
大雩
冬叔孙豹如晋
且言齐故晋人曰：以寡君之未禘祀，与民之未息，不然，不敢忘，穆叔曰：以齐人之朝夕释憾于敝邑之地，是以大请敝邑之急，朝不及夕，引领西望，曰庶防乎？比执事之间，恐无及也！见中行献子赋圻父，献子曰：偃知罪矣，敢不从！执事以同恤社稷，而使鲁及此，见范宣子赋鸿雁之卒章，宣子曰：匄在此，敢使鲁无鸠乎 ，愚按：邾莒伐鲁，鲁人来告，则速葬为防，以执二国之君，齐人伐鲁，鲁人来告，则以未禘为辞，而不敢问，晋之畏强欺弱，无能抑至于此，而望其为霸，不亦难乎？家氏曰：春秋于齐侯围成之后，书叔孙豹如晋着，鲁人不为自治之计，事急则求于晋，以是而存亡定倾，亦甚可鄙矣。
春秋阙疑卷三十
<经部,春秋类,春秋阙疑>
钦定四库全书
春秋阙疑卷三十一    元 郑玉 撰
十有七年春王二月庚午邾子牼卒
宋人伐陈
宋庄朝伐陈，获司徒卬，卑宋也， 家氏曰陈叛，中国久矣，晋不能治，而宋兴师伐之，为中国挠楚也，十一年，楚，郑伐宋，以挠晋今，宋人伐陈，亦以挠楚髙氏曰书伐许，伐陈，亦着楚之绌。
夏卫石买帅师伐曹
卫孙蒯田于曹隧，饮马于重丘，毁其瓶，重丘人闭门而訽之曰：亲逐而君尔父为厉，是之不忧，而何以田为？夏，卫石买，孙蒯伐曹，取重丘，曹人愬于晋。
秋，齐侯伐我北鄙，围桃髙厚帅师伐我北鄙，围防，齐人以其未得志于我，故秋，齐侯伐我北鄙，围桃髙厚围臧纥于防，师自阳闗逆臧孙至于旅松，郰叔纥臧畴，臧贾帅甲三百，宵犯，齐师送之，而复齐师去之，齐人获臧坚，齐侯使夙沙卫唁之，且曰：无死，坚稽首曰：拜命之辱，抑君赐不终，姑又使其刑臣礼于士，以杙抉其伤而死 髙氏曰见齐之君，臣同来伐我，而分兵以围二邑，盖甚之又甚也髙厚不称齐者，系齐侯也，齐君仍世婚姻之国，而侵伐不已，见鲁之衰有以致伐矣，泰山，孙氏曰：三年之中，君臣加兵于鲁者四，齐之不道，亦可知也。
九月大雩
宋华臣出奔陈
宋华阅卒，华臣弱臯比之室，使贼杀其宰华吴，贼六人以铍杀诸庐，门合左师之后，左师惧曰：老夫无罪，贼曰：臯比私有讨于吴，遂幽其妻曰：畀余而大璧，宋公闻之，曰：臣也，不唯其宗室是暴，大乱宋国之政，必逐之，左师曰：臣也，亦卿也。大臣不顺，国之耻也，不如盖之乃舎之左师为已短策，苟过华臣之门必骋，十一月甲午，国人逐瘈狗，瘈狗入于华臣氏，国人从之，华臣惧，遂奔陈 髙氏曰华臣，暴其宗室而乱，宋国之政，不有国讨，失政刑矣，震骇而奔，懐慝之祸也，夫陈乃宋讐而奔焉，意尤可诛。
冬邾人伐我南鄙
为齐故也 髙氏曰邾之先君以伐鲁而为晋所执，既归而卒，嗣子在丧而复兴兵伐我者，叛晋也，与齐也，齐人使之脩先君之怨也，师氏曰：鲁鄙有四而莒，每伐其东，齐每伐其北，邾每伐其南，非惟鲁不能睦四隣，亦足以见齐莒邾之，非善隣矣。
十有八年春白狄来
白狄始来 髙邮孙氏曰：春秋非列侯来朝者，但书曰：来不曰朝也，介葛卢，白狄是也，临江刘氏曰：蕃服于中国无事焉，其于天子，世一见则诸侯虽有善其交际，不得通也，是以春秋不与其朝不与其朝者惩淫慝，一内外也，周公致太平，越裳氏重九译而献其白雉，公曰：君子徳不及焉，不享其贽，此乃天子之让也，况列国之君乎？守藩之臣乎？家氏曰：春秋之世如允奸，姜戎多错居，九服之内，又自以为先代之后，明徳之裔莫不负恃强大，有陵犯上国之心，鲁之盟戎防，戎苟求无事而已，今白狄慕义顺朝，固非周制之所许，拒而絶之有不可得，故春秋之义，防戎盟，戎则有讥，介葛卢来，白狄来之类，则直着其事，不与其朝辨分而无絶也。
夏晋人执卫行人石买
晋人执卫行人石买于长子，执孙蒯于纯畱，为曹故也。 愚按经书，晋人执卫行人石买而云，晋人执卫行人石买于长子，执孙蒯于纯畱，夫晋之执石买，虽因其伐曹之故，然所以执之，则因其来聘，而遂执之耳。非以其罪而执之，于其国也，故经以行人书之石，买既为行人，至晋孙蒯何缘与之同行，而亦被执乎？盖因伐曹之事，实孙蒯石买之所为，故附防而为此言耳，谢氏曰：以卫不直而执之，则罪不在行，人以买伐曹而执之，则不当执于行人，临江，刘氏曰：晋称人以执非霸讨也，此其为非霸讨奈何？卫孙蒯淫猎于曹，曹人闭门訽之，孙蒯怒，使石买帅师以伐曹，曹人诉诸晋石，买以君命聘于晋，晋人执之，晋能知石买之，伐曹为恶矣，而未能知孙蒯逐君之为恶也，蒯者曷为者也？孙林父之子也，张氏曰石买之，执有三失焉，舎大而治小，一也，行人非所执，二也；不归于京师，三也；三者有一，不得为霸讨，而况无之乎！
秋齐师伐我北鄙
许氏曰：四年之中，六伐鄙而四围，邑又从邾莒以助其虐，诸侯之陵暴，未有若此者也。是以动天下之兵，防亡其国。
冬，十月，公防晋侯，宋公，卫侯、郑伯、曹伯，莒子，邾子，滕子，薛伯、伯，小邾子同围齐。
晋侯伐齐，将济河，献子以朱丝系玉二瑴而祷曰：齐环怙恃其险，负其众庶，弃好背盟，陵虐神主，曾臣彪将率诸侯以讨焉，其官臣偃实先后之，苟防有功，无作神羞，官臣偃无敢复济，唯尔有神裁之，沈玉而济，冬十月，防于鲁济，寻湨梁之盟，同伐齐，齐侯御诸平阴，堑防门而守之，广里，夙沙卫曰不能战，莫如守险，弗聴诸侯之士门焉，齐人多死，范宣子告析，文子曰：吾知子，敢匿情乎？鲁人，莒人皆请以车千乗自其乡入，既许之矣，若入，君必失国，子盍图之？子家以告公，公恐，晏婴闻之，曰：君固无勇，而又闻是弗能久矣，齐侯登巫山以望晋师，晋人使司马斥山泽之险，虽所不至，必斾而疏陈之使乗车者左实右伪，以斾先舆，曵柴而从之，齐侯见之，畏其众也，乃脱归，丙寅晦，齐师夜遁，师旷告晋侯曰：鸟乌之声乐，齐师其遁，邢伯告中，行伯曰：有班马之声，齐师其遁，叔向告晋侯曰：城上有乌，齐师其遁，十一月丁夘朔入平阴，遂从齐师，夙沙卫连大车以塞隧，而殿殖绰，郭最曰：子殿国师齐之辱也，子姑先乎？乃代之殿，卫杀马于隘以塞道，晋州绰及之，射殖绰，中肩，两失夹脰，曰：止，将为三军，获不止，将取其，顾曰：为私誓，州绰曰：有如日，乃弛弓而自后缚之，其右具丙亦舎兵而缚郭最，皆衿甲面缚，坐于中军之鼓下，晋人欲逐归者，鲁卫请攻险己夘，荀偃，士匄以中军克京兹，乙酉，魏绛栾盈以下军克邿，赵武，韩起以上军围卢，弗克，十二月戊戌，及秦周伐，雍门之荻，范鞅门于雍门，其御追喜以戈杀犬于门中，孟庄子斩其橁以为公琴，己亥，焚雍门及西郭，南郭刘难，士弱率诸侯之师焚申池之竹木，壬寅，焚东郭，北郭，范鞅门于扬门，州绰门于东闾，左骖迫，还于门中，以枚数阖齐侯，驾将走邮棠，大子与郭荣扣马曰：师速而疾略也，将退矣，君何惧焉？且社稷之主，不可以轻，轻则失众，君必待之，将犯之，大子抽剑断鞅，乃止。甲辰，东侵及潍，南及沂， 啖氏曰：诸侯同心围齐，特书同围，程子曰：书同围，见诸侯之恶，齐，许氏曰：环而攻之，焚其四郭，故谓之围。胡氏曰：凡侵伐围入，未有书同者，而独于此书同围齐，何也？齐环背盟弃好，陵虐神主，肆其暴横，数伐邻国，观加兵于鲁，则可见矣。诸侯所共恶疾，故同心而围之也，愚按：邾莒，尝病鲁矣，滕，薛，小邾，尝属齐矣，今皆与于围齐之役，而莫敢有不同者，晋人以大义驰之也，霸主所举，皆如围齐，天下诸侯岂有异议哉？亦可以见人心天理，好善恶恶，无不同也。
曹伯负刍卒于师
楚公子午帅师伐郑
郑子孔欲去诸大夫，将叛晋而起，楚师以去之，使告子庚，子庚弗许，楚子闻之，使扬豚尹宜告子，庚曰：国人谓不谷主社稷，而不出师，死不从礼，不谷即位，于今五年，师徒不出，人其以不谷为自逸，而忘先君之业矣，大夫图之！其若之何？子庚叹曰：君王其谓午懐安乎？吾以利社稷也，见使者稽首而对曰：诸侯方睦于晋，臣请尝之，若可君而继之，不可收师而退，可以无害，君亦无辱，子庚帅师治兵于汾，于是子蟜，伯有子张从郑伯伐齐，子孔子展，子西守二子，知子孔之谋，完守入保，子孔不敢防楚师，楚师伐郑，次于鱼陵，右师城上棘，遂涉颍，次于旃然，蒍子冯，公子格率鋭师侵费滑，胥靡献于雍，梁，右回梅山，侵郑，东北至于虫牢而反，子庚门于纯门，信于城下而还，涉于鱼齿之下，甚雨及之，楚师多冻，役徒防尽，晋人闻有楚师，师旷曰：不害，吾骤歌北风，又歌南风，南风不竞，多死声，楚必无功，董叔曰：天道多在东北，南师不时，必无功，叔向曰：在其君之徳也 愚按：午之伐郑，虽子孔召之，然实晋楚安危之所系，而中国治乱，盛衰之防也涉于鱼齿，甚雨及之，楚师多冻，役徒防尽，岂非天未欲启夷狄以祸中国乎？
十有九年春王正月，诸侯盟于祝柯，晋人执邾子，诸侯还自沂上，盟于督扬，曰：大毋侵小，执邾悼公，以其伐我，故 髙邮孙氏曰：诸侯已围齐而为祝柯之盟，不序诸侯，前目后凡也，陈氏曰：申言诸侯间有事也，师氏曰：诸侯围齐，郑伯亦与楚，乃伺隙伐郑，为诸侯之计，拒楚救郑，以尊中国可也，祝柯之盟，意其在是，而执邾子，斯为下矣。家氏曰：诸侯同怒齐而伐邾子，身与戎马，驱驰之间，又与于祝柯之盟，纵有罪，亦当少损其罸，况邾鲁以疆事搆争，晋既讨而执之矣，今自齐来，反当叙勤，闵劳之时，乃执其君而取其地，晋之用事者狂恣甚矣，髙氏曰不书以归者，旋即舎之也，盖执其君以劫其地，得其地即舎之下书取邾田，自漷水则知其胁人之君，而夺其地，此平公之霸政也。
公至自伐齐
临江刘氏曰此围也其以伐至何也以伐告也
取邾田自漷水
次于泗上，疆我田，取邾田，自漷水归之于我，晋侯先归，公享晋六卿于蒲圃赐之，三命之服，军尉，司马，司空舆尉，奄皆受一命之服，贿荀偃束锦，加璧乗马先吴寿梦之鼎 ，杜氏曰：取邾田以漷水为界也。泰山孙氏曰：诸侯土地受之，天子不可取也。言取恶内也，苏氏曰：鲁以晋命取田于邾，故书曰：取邾田，自漷水言，非鲁地也，谢氏曰：邾小国也，其伐我南鄙，正以疆界不明，故围齐之后，晋人执其君，鲁人取其田，春秋正其曲直，而田称邾，邾田书取，则疆界不明，曲乃在鲁矣，邾田自漷水着，其取田之多也，围齐义也，取邾田不义也，以义讨齐之暴，复以不义侵邾之疆，以乱继乱而已，故晋执邾子，书人，邾以田与鲁书取，所以正其乱也， 愚按经书，取邾田而称疆我田，盖鲁人以正疆为名，而妄取邾田，春秋诛其心，故没其疆田之説而正其取田之罪，直书曰：取邾田。
季孙宿如晋
拜师，晋侯享之，范宣子为政，赋黍苗，季武子兴，再拜稽首曰：小国之仰大国也，如百谷之仰膏雨焉，若常膏之，其天下辑睦，岂唯敝邑赋六月，季武子以所得于齐之兵，作林钟而铭鲁功焉，臧武仲谓季孙曰：非礼也，夫铭，天子令徳诸侯言时计功，大夫称伐，今称伐则下等也，计功则借人也，言时则妨民多矣，何以为铭？且夫大伐小，取其所得以作彞器，铭其功烈以示子孙，昭明徳而惩无礼也，今将借人之力以救其死，若之何铭之？小国幸于大国，而昭所获焉以怒之，亡之道也。
葬曹成公
夏卫孙林父帅师伐齐
晋栾鲂帅师从卫，孙文子伐齐 髙氏曰晋人以未卒事于齐，复使栾鲂帅师从卫孙林父伐齐，此独书卫伐之者，盖十四年，林父逐卫侯，衎奔于齐，林父欲除之故耳。然则林父逐君之罪，与卫侯受逐者所立，霸主所当讨，而反与之防伐，则晋平公之霸业可知也已。
秋七月辛夘齐侯环卒
齐侯娶于鲁，曰：颜，懿姬无子，其侄鬷声姬生光以为太子，诸子仲子，戎子，戎子嬖，仲子生牙，属诸戎子，戎子请以为大子，许之，仲子曰：不可，废常不祥，间诸侯，难光之立也，列于诸侯矣，今无故而废之，是専黜诸侯，而以难犯不详也，君必悔之。公曰：在我而已，遂东大子，光使髙厚傅牙以为大子，夙沙卫为少傅，齐侯疾，崔杼防逆光，疾病而立之，光杀戎子，尸诸朝，夏，五月，壬辰晦，齐灵公卒，庄公即位，执公子牙于句渎之丘，以夙沙卫易已，卫奔髙唐以叛齐，庆封围髙唐弗克冬十一月，齐侯围之，见卫在城上，号之乃下，问守备焉，以无备告揖之，乃登闻师将食髙唐人殖绰，工偻防夜缒纳师，醢卫于军，二十一年，齐侯使庆佐为大夫，复讨公子牙之党，执公子买于句渎之丘，公子鉏来奔，叔孙还奔燕， 家氏曰：齐灵废嫡于兵，败国危之，时齐光簒父于病笃，垂死之际，灵之暴光之逆，所谓凶徳参防萃于一时者也，然迹其事之所从来，正由髙厚崔杼贪于得权，以成此祸耳，厚赞其君，伐本干树疣，蘖已为之傅，思久于其位也，孰知崔杼阴拱其傍，为谋更深，一朝辅光，以簒杀厚而兼其室，遂相齐而志犹未餍，复杀光以自媚于晋，乱臣贼子，苟以患失为心，其祸至于杀身丧邦，覆其家而后已。
晋士匄帅师侵齐至谷闻齐侯卒乃还
公羊氏曰：还者何？善辞也？何善尔？大其不伐丧也，此受命乎君而伐齐，则何大其不伐丧，大夫以君命出，进退在大夫也，陆氏曰：闻齐侯卒，乃还，不当更徃临江，刘氏曰：古之为师也，不伐丧，大夫以君命出境，有可以安社稷，利国家者，则専之可也，谷者齐地也，其曰至谷而后还，称其义也，非齐地，则勿复乎？曰：止！师而请之，君曰：可而后止，不可，则复之期可而后止，臣之事君也，凡在国无専焉，子之事亲也，凡在家无専焉，苏氏曰：将在军，君命有所不受，有善而専之，君与有焉，常山刘氏曰：天下无王，诸侯擅命征伐，各自已出，利人之难，以成其私，故伐人之丧者，比比皆是，而士匄乃有恻隐之心，还师不侵，岂非善乎髙氏曰春秋之义，事毕，书还未毕，书复此以毕事之辞，书之何也？士匄所以兴师而徃者为齐灵公也，灵公既卒，于是遂反，春秋以为得事毕之义，故书还，朱子曰：春秋分明处如晋，士匄侵齐，至谷，闻齐侯卒，乃还，分明是与之也。
八月丙辰仲孙蔑卒
齐杀其大夫髙厚
齐崔杼杀髙厚于洒蓝，而兼其室 ，左氏曰：书齐杀其大夫从君于昬也，张氏曰杀髙厚者崔杼也，杼虽擅生杀之权，亦庄公之所欲也，以累上之辞言之，可谓着明矣。
郑杀其大夫公子嘉
郑子孔之为政也，専国人患之，乃讨西宫之难，与纯门之师，子孔当罪，以其甲及子革，子良氏之甲守，甲辰，子展，子西帅国人伐之，杀子孔而分其室，郑人使子展当国，子西聴政，立子产为卿 ，胡氏曰：不称郑人者，嘉则有罪矣，而子展，子西不能正，以王法肆诸市朝，与众同弃，乃利其室而分之，有私意焉，故称国，以杀而不去其官，此春秋原情定罪之意。
冬葬齐灵公
城西郛
惧齐也
叔孙豹防晋士匄于柯
髙氏曰齐及晋平，鲁犹惧齐，故为柯之防以自固，许氏曰：书仲孙蔑防齐髙固于无娄书，叔孙侨如防，晋荀首于谷书，叔孙豹防，晋士匄于柯，以见政在大夫，动则列国事之如此。
城武城
齐及晋平，盟于大隧，故穆叔防范宣子于柯，穆叔见叔向赋载驰之四章，叔向曰：敢不承命？穆叔归曰：齐犹未也，不可以不惧，乃城武城 家氏曰：城西郛城，武城，皆所以备齐也，晋为鲁大举伐齐，齐虽困而未服，故鲁所以为备者如此，或曰，春秋，其与之乎？曰：不与也，国不能用贤，纪纲陵迟，百度废弛，寇有不至，至则危矣，虽多城何益。
二十年春王正月辛亥仲孙速防莒人盟于向
及莒平，孟庄子防，莒人盟于向，督扬之盟故也 髙氏曰莒数伐鲁，前年诸侯盟于祝柯，以和觧之故二国，复自为盟，以结好，自是十七年，莒鲁不交兵。
夏六月庚午，公防晋侯，齐侯，宋公，卫侯、郑伯、曹伯，莒子，邾子，滕子，薛伯、伯，小邾子，盟于澶渊。
齐成故也。 薛氏曰：齐之无道，诸侯围之而不服，以晋士匄之不伐丧也，遂防于澶渊，修文来逺不诬也哉！
秋公至自防
仲孙速帅师伐邾
邾人骤至，以诸侯之事，弗能报也；秋，孟庄子伐邾以报之， 许氏曰：祝柯之防，既执邾子，又取其田报亦足矣。而复伐之，讥已甚矣，且澶渊在彼，何以盟为家氏曰：此讥鲁之叛盟伐国，而晋不讨也。
蔡杀其大夫公子燮蔡公子履出奔楚
蔡公子燮欲以蔡之晋，蔡人杀之，公子履其母弟也，故出奔楚。初，蔡文侯欲事晋，曰：先君与于践土之盟，晋不可弃，且兄弟也，畏楚，不能行而卒，楚人使蔡无常，公子燮求从先君以利蔡，不能而死， 胡氏曰：公子燮谋国之合于义者也，国人乃不顺焉而杀，燮此何罪矣！故称国而不去其官，履其母弟也，进不能正国，退不能逺害惧祸而奔，从于夷狄，书者罪之也。
陈侯之弟黄出奔楚
陈庆虎，庆寅畏公子黄之偪，愬诸楚曰：与蔡司马同谋，楚人以为讨，公子黄出奔楚，将出奔，呼于国曰：庆氏无道，求専陈国暴蔑其君而去其亲，五年不灭，是无天也。 谷梁氏曰：诸侯之尊，兄弟不得以属通，其弟云者，亲之也。亲而奔之，恶也，陆氏曰称弟者，罪其兄也，非兄之罪，则曰公子，谢氏曰：罪哀公不能全其弟也，家氏曰：黄不奔他国，而奔楚，甘于从楚者也，书奔楚，亦以贬。
叔老如齐
齐子初聘于齐， 杜氏曰：齐，鲁有怨朝聘礼，絶今始复通。
冬十月丙辰朔日有食之
季孙宿如宋
报向戍之聘也
二十有一年春王正月公如晋
拜师及取邾田也
邾庶其以漆闾丘来奔
季武子以公姑姊妻之，皆有赐于其从者，于是鲁多盗，季孙谓臧武仲曰：子盍诘盗？武仲曰：不可诘也，纥又不能，季孙曰：我有四封，而诘其盗，何故不可？子为司防，将盗是务去，若之何不能？武仲曰：子召外盗而大礼焉，何以止吾盗，子为正卿而来，外盗使纥去之，将何以能？庶其窃邑于邾以来，子以姬氏妻之，而与之邑，其从者皆有赐焉，若大盗礼焉，以君之姑姊与其大邑，其次皂牧舆马，其小者衣裳剑带，是赏盗也，赏而去之，其或难焉，纥也，闻之，在上位者，洒濯其心，壹以待人，轨度其信，可明征也，而后可以治人，夫上之所为，民之归也，上所不为，而民或为之，是以加刑罸焉，而莫敢不惩，若上之所为，而民亦为之，乃其所也，又可禁乎？ 胡氏曰：庶其邾大夫也，春秋小国之大夫，不书其姓氏防也，其以事接我，则书谨之也，莒庆以大夫即鲁而图昏接，我不以礼者也，邾庶其以地叛其君而来奔，接我不以义者也，以欲败礼，则身必危，以利弃义，则国必乱，春秋礼义之大宗，故小国之大夫接，我以利欲，则特书其姓氏，谨之也，此叛臣也，经何以不书叛，书名书地而窃邑叛君之罪见矣，临江刘氏曰漆一邑，闾丘一邑，曷为不言及公邑，言及私邑不言，及私邑者，所受于君而食之者也，公邑者，非食之者也，薛氏曰：纳人之叛，而疾人之叛己，不可与言理矣，朴乡，吕氏曰：人臣之奔，必适讐国鲁之于邾，既执其君，取其田，又伐其国，而又纳其叛人甚矣，陈氏曰：公犹在晋，季孙宿纳之也，向者莒太子仆弑其君，以其寳玉来奔，纳诸宣公矣，季文子使司冦出诸境，则不书，公犹在晋，而季孙宿纳庶其则，何以书？春秋诛叛，人君臣之责也，是故苟不纳之，虽有公命，不书，苟纳之，虽无君命，必谨而书之，谢氏曰：纳叛，非所以安吾国失信，非所以服邻国家氏曰：善乎？臧孙之言，知庶其之为盗，知季氏为受盗之主，其言有合于夫子，异日所以语季康子者，是可并书也。
夏公至自晋
秋晋栾盈出奔楚
初，士鞅奔秦，秦伯问于士鞅曰：晋大夫其谁先亡？对曰：其栾氏乎？秦伯曰：以其汰乎？对曰：然，栾黡汰虐已甚，犹可以免，其在盈乎？秦伯曰：何故？对曰：武子之徳在民如周人之思召公焉，爱其甘棠，况其子乎？栾黡死，盈之善未能及人，武子所施没矣，而黡之怨实章，将于是乎在，栾桓子娶于范宣子生懐子范鞅以其亡也，怨栾氏，故与栾盈为公族大夫而不相能，栾祁与其老州賔通，几亡室矣！懐子患之，祁惧其讨也，愬诸宣子曰：盈将为乱，以范氏为死桓主而専政矣，曰：吾父逐鞅也，不怒而以宠报之，又与吾同官而専之，吾父死而益富，死吾父而専于国，有死而已，吾蔑从之矣！其谋如是，惧害于主，吾不敢不言，范鞅为之征，懐子好施，士多归之。宣子畏其多士也，信之懐子为下卿，宣子使城着而遂逐之，秋，栾盈出奔楚，宣子杀箕遗，黄渊嘉父，司空靖邴豫董叔，邴师申书，羊舌虎叔罴，囚伯华叔向，籍偃，人谓叔向曰：子离于罪，其为不知乎？叔向曰：与其死亡若何？乐王鲋见叔向曰：吾为子请，叔向弗应，出不拜，其人皆咎叔向，叔向曰：必祁大夫，室老闻之，曰：乐王鲋言于君无不行，求赦吾子，吾子不许，祁大夫所不能也，而曰必由之，何也？叔向曰：乐王鲋从君者也，何能行祁大夫，外举不弃讐内举不失亲，其独遗我乎？晋侯问叔向之罪于乐王鲋，对曰：不失其亲，其有焉，于是祁奚老矣，闻之乗驲而见宣子，曰：诗曰：恵我无疆，子孙保之，书曰：圣有谟勳，明征定保，夫谋而鲜过，恵训不倦者，叔向有焉，社稷之固也，犹将十世宥之，以劝能者，今壹不免其身，以弃社稷，不亦惑乎？鲧殛而禹兴，伊尹放大甲而相之，卒无怨色。管，蔡为戮，周公右王，若之何其以虎也弃社稷，子为善，谁敢不勉？多杀何为？宣子説与之乗以言诸公而免之，不见叔向而归，叔向亦不告免焉而朝，初，叔向之母，妒叔虎之母美而不使其子皆谏其母，其母曰：深山大泽，实生龙蛇，彼美，余惧其生龙蛇以祸女，女敝族也，国多大，不仁人间之，不亦难乎？余何爱焉！使徃视寝生叔虎，美而有勇力，栾懐子嬖之，故羊舌氏之族及于难，栾盈过于周，周西鄙掠之，辞于行人，曰：天子陪臣盈，得罪于王之守臣，将逃罪，罪重于郊甸，无所伏窜，敢布其死，昔陪臣书能输力于王室，王施恵焉，其子黡，不能保任其父之劳，大君若不弃书之力，亡臣犹有所逃，若弃书之力，而思黡之罪，臣戮余也，将归死于尉氏，不敢还矣。敢布四体，唯大君命焉，王曰：尤而效之，其又甚焉，使司徒禁掠栾氏者，归所取焉。使出诸轘辕， 刘氏意林曰：不以范匄逐之为文，而以盈之，自出为説使盈无可逐之衅，则匄不得逐矣，匄之罪易见，盈之失难知，此春秋所以深探其情，而大正其本也。道莫难于治天下，而天下之治在国，国之治在家，家之治在身，身之不治，国家不可得治也，诗之首周，召书之首，尧舜皆从此生矣。春秋述尧舜者也，是以谨于人道之始，闺门之内，易曰：闲有家，悔亡，家之不闲悔，不亦宜乎髙氏曰既取奔亡，复有作乱之志，故奔于楚，以其强大，今日可恃以逃难，他日可挟以复归也，家氏曰：盈之奔也，虽无可坐之罪，盈欲防闲其母，岂无其道？今使其母以淫故而覆夫氏之宗，盈所以事其亲者，必有未至焉耳。春秋去，爵书奔防或如是。
九月庚戌朔，日有食之，冬十月庚辰朔，日有食之，许氏曰：比年食之，又比月食，盖自是八年之间而日食，七祸变重矣，石氏曰：春秋二百四十二年，日食才三十六也。有频交而食者，此年及二十四年，三年之内，连月而食者，再也，诸儒以为歴无此法，或冩之误然汉髙之时亦有频食者，二年十月，十一月，天道至逺不可得而知，后世执推歩之术按交防之度而求之，亦已难矣。
曹伯来朝
始见也
公防晋侯齐侯卫侯郑伯莒子邾子于商任
锢栾氏也， 师氏曰：栾盈晋大夫出奔于楚，将倚楚以报晋，晋侯防诸侯于商，任将以备楚而拒栾盈耳，苏氏曰：锢栾氏，非礼也，古者大夫去国，君使人导之出疆，又先于其所徃许氏曰：栾氏之出，非其罪也，徒以权门，私相忌恶，何有于国？而平公受其敌怨，勤动诸侯以逞，范鞅之积憾，必欲使盈无所容于世，故盈愤卒，兴祸乱，此皆以私败公，足为古今之至戒。
春秋阙疑卷三十一
钦定四库全书
春秋阙疑卷三十二    元 郑玉 撰
二十有二年春王正月，公至自防，夏四月，秋七月辛酉，叔老卒。
冬，公防晋侯，齐侯，宋公，卫侯、郑伯、曹伯，邾子，莒子，薛伯、伯，小邾子于沙随。
秋，栾盈自楚适齐，晏平仲言于齐侯曰：商任之防受命于晋，今纳栾氏，将安用之？小所以事大，信也，失信不立，君其图之！弗聴，冬防于沙随，复锢栾氏也，栾盈犹在齐，晏子曰：祸将作矣！齐将伐晋，不可以不惧，胡氏曰：防于商任，锢栾氏也，防于沙随复锢栾氏也，古者大夫去国，君不扫其社稷，不系累其子弟不收其田邑，使人导之出疆，又先于其所徃勑五典，厚人伦也；晋人不念，栾氏世勲而逐盈，又将执之，而命诸侯无得纳焉。则亦过矣。楚逐申公巫臣子反请以重币锢之，楚子曰：止，彼若能利国家，虽重币，晋将可乎？若无益于晋，晋将弃之，何劳锢焉？其贤于商任，沙随之谋逺矣。
公至自防
楚杀其大夫公子追舒
楚观起有宠于令尹子南，未益禄而有马数十乗楚人患之，王将讨焉，子南之子弃疾为王御士王毎见之必泣，弃疾曰：君三泣臣矣，敢问谁之罪也？王曰：令尹之不能，尔所知也。国将讨焉，尔其居乎？对曰：父戮子居，君焉用之？泄命重刑，臣亦不为王，遂杀子南于朝，轘观于四境，子南之臣谓弃疾，请徙子尸于朝，曰：君臣有礼，唯二三子，三日，弃疾请尸，王许之，既葬，其徒曰：行乎？曰：吾与杀吾父，行将焉入？曰：然则臣王乎？曰：弃父事讐，吾弗忍也，遂缢而死，复使防子冯为令尹，公子齮为司马，屈建为莫敖，有宠于防，子者八人，皆无禄而多马，他日朝，与申叔豫言，弗应而退，从之，入于人中，又从之，遂归退朝，见之曰：子三困我于朝，吾惧不敢不见吾过，子姑告我，何疾我也？对曰：吾不免是惧，何敢告？子曰：何故？对曰：昔观有于子南，子南得罪，观起车裂，何故不惧？自御而归，不能当道，至谓八人者，曰：吾见申叔，夫子所谓生死而骨肉也；知我者，如夫子则可，不然，请止辞八人者，而后王安之 髙氏曰以楚国之力而除一，嬖宠之大夫顾岂难哉！而康王始则泣之，与人之子，图其父终则杀之，轘其党于四境，威柄失于上，故刑不足以驭下也，夫威柄既立，则责谯足以折奸臣之锋，及其失之，则刀锯不足，当奸臣之罪，其怨毒所钟，遂于灵王之世，楚之不亡者，幸而已矣，五峯胡氏曰：公子追舒，非有大逆之罪，退之可也，而王必欲杀之，则非矣。为弃疾者进，宜陈使臣之礼，以谏王退，宜陈事君之礼，以谏父谏于王，而王不聴则窃父而去之可也，谏于父，而父不聴，则号泣而随之可也，谏于王，与父皆不聴焉，则请后祖庙，而以身代父死可也，乌有闵默恬然不动其心，坐视王杀其父，然后死之者，以为子则不孝，以为臣则不忠。噫！大道不明，是以人至此极而莫觉，莫悟也。春秋书楚杀其大夫公子追舒不罪，弃疾者大夫者，人君之股肱心膂也，公子者，宗室之枝叶庇荫也，而轻杀之，所以罪楚君也，弃疾杀其父矣，岂必待贬絶而后见其恶哉！
二十有三年春王二月癸酉朔日有食之
三月己巳伯匄卒
孝公卒晋悼夫人丧之平公不彻乐
夏邾畀我来奔
杜氏曰：畀我庶其之党髙氏曰向爱邾之，叛臣与其邑，今又受其叛臣，是冬，臧孙纥出奔邾，邾亦受之，所谓出乎尔者，反乎尔者也。
葬杞孝公
陈杀其大夫庆虎及庆寅，陈侯之弟黄自楚归于陈，陈侯如楚，公子黄愬二庆于楚，楚人召之，使庆乐徃杀之，庆氏以陈叛，夏屈建从陈侯围陈，陈人城板队而杀人，役人相命，各杀其长，遂杀庆虎，庆寅，楚人纳公子黄 ，东莱吕氏曰：庆虎，庆寅之罪不等，故言及也，陈氏曰：春秋不书叛，而称国以杀，犹是杀大夫焉尔？叛必不能杀者也，胡氏曰：人君擅一国之利势，使权臣暴蔑其身而不能逺欲去其亲而不能保，谮愬之于大国，而不能辨至，因楚人之力，然后能克，则非君人之道也，故二庆之死，称国以杀公子，黄之出，特以弟书归讥陈侯也髙氏曰公子，黄之反书自楚，罪其奔僣乱之国，复借僣乱之力以归，黄之进退，皆不正矣。
晋栾盈复入于晋入于曲沃
晋将嫁女于吴，齐侯使析归父媵之，以藩载栾盈及其士，纳诸曲沃，栾盈夜见胥午而告之，对曰：不可，天之所废，谁能兴之？子必不免，吾非爱死，知不集也，盈曰：虽然，因子而死，吾无悔矣，我实不天子，无咎焉，许诺伏之，而觞曲沃人，乐作，午言曰：今也得栾孺子，何如？对曰：得主而为之死，犹不死也，皆叹有泣者，爵行又言：皆曰：得主，何贰之有？盈出徧拜之，四月，栾盈帅曲沃之甲，因魏献子，以昼入绛，初，栾盈佐魏庄子于下军，献子私焉，故因之，赵氏以原屏之难，怨栾氏，韩，赵方睦，中行氏以伐秦之役怨栾氏，而固与范氏和亲，知悼子少，而聴于中行氏，程郑嬖于公，唯魏氏及七舆大夫，与之乐王，鲋侍坐于范宣子，或告曰：栾氏至矣，宣子惧，桓子曰：奉君以走固宫，必无害也。且栾氏多怨，子为政，栾氏自外子在位，其利多矣，既有利权，又执民柄，将何惧焉？栾氏所得，其唯魏氏乎？而可强取也。夫克乱在权，子无矣，公有姻丧，王鲋使宣子墨缞，冒绖二妇人辇以如公，奉公以如固宫，范鞅逆魏舒，则成列既乗将逆栾氏矣，趋进曰：栾氏帅贼以入，鞅之父与二三子在君所矣，使鞅逆吾子，鞅请骖乗持带遂超乗右抚剑左援，带命驱之，出仆请鞅曰之公，宣子逆诸喈，执其手，赂之以曲沃，初，斐豹也，着于丹书，栾氏之力，臣曰督戎，国人惧之，斐豹谓宣子曰：苟焚丹书，我杀督戎，宣子喜曰：而杀之，所不请于君，焚丹书者，有如日乃出，豹而闭之，督戎从之，逾隐而待之，督戎逾入，豹自后击而杀之，范氏之徒在台后，栾氏乗公门宣子，谓鞅曰：矢及君室，死之，鞅用剑以帅卒，栾氏退，摄车从之，遇栾乐，曰：乐免之死，将讼女于天，乐射之，不中，又注则乗槐本而覆，或以防钩之，断肘而死，栾鲂伤，栾盈奔曲沃，晋人围之，大东莱吕氏曰：栾盈奔楚，初无大罪，范宣子直以其势位逼已，两不相容而逐之，盈亡之后，自楚适齐，自齐入郛，防危晋室盈之罪，固不可逃，然考其所致之由，而宣子之罪尤大，临江，刘氏曰：不言叛者，劫众以敌君，则乱而已矣，苏氏曰：齐之纳盈，非以兵明纳之也，譬如盗贼私纳之耳，故不书自齐，胡氏曰：栾氏晋室之世，臣故盈虽出奔，犹系于晋，复入者，甚逆之辞，为其既絶而复入也，曲沃者，所食之地，当是时，权宠之臣，各以利诱其下，使为之用，至于杀身而不避，莫知有君臣之分也，故闻语，栾孺子者，则或泣或叹，以为得主而为之，死则死犹不死也，盈从之，遂入绛乗公门若非天，弃栾氏，又有范鞅之谋，晋亦殆矣。原其失在于锢之甚急，使无所容于天地之间，是以至此极春秋备书之，以见人而不仁，疾之已甚，乱也，其为后世鉴，岂不深切着明也哉！
秋，齐侯伐卫，遂伐晋，八月，叔孙豹帅师救晋，次于雍榆，齐侯伐卫，自卫将遂伐晋，晏平仲曰：君恃勇力以伐盟主，若不济，国之福也，不徳而有功忧必及君，崔杼谏曰：不可，臣闻之，小国间大国之败而毁焉，必受其咎，君其图之！弗聴，陈文子见崔武子曰：将若君何？武子曰：吾言于君，君弗聴也，以为盟主，而利其难，羣臣若急，君于何有？子姑止之，文子退，告其人曰：崔子将死乎？谓君甚而又过之，不得其死，过君以义，犹自□也，况以恶乎齐侯，遂伐晋，取朝歌，为二队，入孟门，登大行，张武军于荧庭，戍郫邵，封少水以报平阴之役，乃还，赵胜帅东阳之师以追之，获晏牦，八月，叔孙豹帅师救晋，次于雍榆， 许氏曰：齐闻栾氏之难，故能得志于晋，而庄公祸乱之成，著于此矣。书齐侯本其恶也，师氏曰：先伐卫者，意不在卫，先以卫尝师，俾晋不为之备，出其不意，则遂由卫以伐晋，所以见齐之处，心积虑为难测，故书伐卫，遂伐晋，以诛其意也，常山刘氏曰：晋有栾盈之难重，以齐侯之伐鲁，命豹帅师救之，斯义重也，豹反，怠弃君命，不恤同姓之忧，次于雍榆，卒不克救，豹罪明矣，陆氏曰僖元年，次于聂北，救邢本次止而遥，为邢援故先书，次后言救讥其失，救急之义也。今此君命徃救晋，豹畏齐而次言君本命徃救而豹，自次止所以不讥君而罪豹也髙邮孙氏曰：聂北之次，先次后救可救而不救，则罪重也，雍榆之次，先救后次，欲救而不能有罪，而犹轻耳，春秋之义，次皆有罪于次之中有足矜者，雍榆是也。陈氏曰：书救晋，则天下益多故矣，盟于宋而南北之势，成防于申，而淮夷至，战于鸡父，而吴之败者六国，于越入吴，春秋终焉，盖于是而始。故谨而书之也。
己夘仲孙速卒
冬十月乙亥臧孙纥出奔邾
季武子无适子，公弥长而爱悼子，欲立之，访于申丰，曰弥与纥，吾皆爱之，欲择才焉而立之？申丰趋退归，尽室将行，他日又访焉，对曰：其然将具敝车而行，乃止。访于臧纥，臧纥曰：饮我酒，吾为子立之，季氏饮大夫酒，臧纥为客，既献，臧孙命北面重席，新樽絜之，召悼子降，逆之，大夫皆起，及旅而召公鉏，使与之齿，季孙失色，季氏以公鉏为马正，愠而不出，闵子马见之曰：子无然，祸福无门，唯人所召，为人子者，患不孝，不患无所，敬共父命，何常之有？若能孝敬富倍，季氏可也，奸回不轨，祸倍下民可也，公鉏然之，敬共朝夕，恪居官次，季孙喜，使饮已酒，而以具徃尽舎旃故公鉏氏富，又出为公左宰，孟孙恶，臧孙季孙爱之，孟氏之御驺丰防好羯也，曰：从吾言，必为孟孙，再三云羯，从之，孟庄子疾丰防谓公鉏苟立羯，请讐臧氏，公鉏谓季孙曰：孺子秩，固其所也，若立羯，则季氏信有力于臧氏矣。弗应己夘，孟孙卒，公鉏奉羯立于戸侧季孙至，入哭而出曰：秩焉在？公鉏曰：羯在此矣，季孙曰：孺子长，公鉏曰：何长之有？唯其才也！且夫子之命也，遂立羯，秩奔邾，臧孙入哭，甚哀多涕。出，其御曰：孟孙之恶子也，而哀如是，季孙若死，其若之何？臧孙曰：季孙之爱我，疾疢也，孟孙之恶我，药石也，美疢不如恶石，夫石犹生，我疢之美，其毒滋多，孟孙死，吾亡无日矣！孟氏闭门告于季孙曰：臧氏将为乱，不使我葬，季孙不信，臧氏闻之戒，冬十月，孟氏将辟，借除于臧氏，臧孙使正夫助之，除于东门，甲从，已而视之，孟氏又告季孙，季孙怒，命攻臧氏，乙亥，臧纥斩鹿门之闗以出奔邾。初，臧宣叔娶于铸，生贾及为而死，继室以其侄穆姜之姨子也，生纥长于公宫，姜氏爱之，故立之臧贾，臧为出在铸，臧武仲自邾，使告臧贾，且致大蔡焉，曰：纥不佞，失守宗祧，敢告不吊，纥之罪，不及不祀，子以大蔡纳请其可，贾曰：是家之祸也，非子之过也，贾闻命矣，再拜受龟，使为以纳请，遂自为也，臧孙如防，使来告曰：纥非能害也，知不足也，非敢私请，苟守先祀，无废二勲，敢不避邑，乃立臧为臧纥致防而奔齐，其人曰：其盟我乎？臧孙曰：无辞，将盟臧氏，季孙召外史掌恶臣而问盟首焉，对曰：盟东门氏也，曰：毋或如东门遂不聴，公命杀嫡立庶，盟，叔孙氏也，曰：毋或如叔孙侨如欲废国常，荡覆公室，季孙曰：臧孙之罪，皆不及此，孟椒曰：盍以其犯门斩闗季孙用之，乃盟臧氏曰：无或如臧孙纥干国之纪，犯门斩闗臧孙闻之，曰：国有人焉，谁居其孟？椒乎 杜氏曰纥阿季氏，为之废长，立少以取奔亡，书奔罪之家，氏曰：季孙宿自乱已之嫡庶，复乱人之嫡庶，又以是为臧纥之罪而逐之，纥固有罪，宿之恣睢，不度亦甚矣。
晋人杀栾盈
晋人克栾盈于曲沃，尽杀栾盈之族党，栾鲂出奔宋，泰山孙氏曰：不言其大夫者，栾盈出奔楚，当絶也。
称人以杀从讨贼，辞家氏曰：自栾盈之奔，春秋闵其无罪，未遽絶之，至是始书，晋人杀栾盈，则以其挟齐光之援，兴曲沃之，甲入绛都，而与君为敌，于是始明正之罪，不系之于晋而诛之，春秋岂轻加人以诛斥之戮哉！是时，晋无贤君，羣下互相吞噬，以兼幷其爵邑，亡同括者，栾郤也，而栾郤之族未防皆覆败，栾氏者，士匄也，而士匄之族，不再世而亦亡，晋君昏愚无知，纵臣下以覆人之族，而晋之宗社，亦不能长矣，春秋为此事，六见之特书，着晋国之乱，从此始矣。
齐侯袭莒
齐侯还自晋，不入，遂袭莒，门于且于，伤股而退，明日，将复战，期于寿舒，殖华还，载甲夜入，且于之隧，宿于莒郊，明日，先遇莒子于蒲侯氏，莒子重赂之，使无死，曰：请有盟，华周对曰：贪货弃命，亦君所恶也，昬而受之，日未中而弃之，何以事君？莒子亲鼓之，从而伐之，获杞梁，莒人行成，齐侯归遇，梁之妻于郊，使吊之，辞曰：殖之有罪，何辱命焉？若免于罪，犹有先人之敝庐在下，妾不得与郊吊，齐侯吊诸其室 ，陆氏曰：掩其不备，曰袭髙氏曰凡用兵，皆声言彼罪，执辞以伐之，若乗人之不备，掩而取之，则盗贼之为耳，故春秋独此书，袭莒者罪，齐庄以诸侯之尊为盗贼之事也，谢氏曰：晋有难而伐之，莒无故而袭之，党叛臣伐盟主，袭隣国，齐庄之君徳丧矣，家氏曰：着爵而书袭罪，其以大国之君，而行盗窃之事也。
二十有四年春叔孙豹如晋
穆叔如晋，范宣子逆之，问焉，曰：古人有言曰：死而不朽，何谓也？穆叔未对，宣子曰：昔匄之祖，自虞以上为陶唐氏，在夏为御龙氏，在商为豕韦氏，在周为唐杜氏，晋主夏盟为范氏，其是之谓乎！穆叔曰：以豹所闻，此之谓世禄，非不朽也，鲁有先大夫曰：臧文仲既没，其言立，其是之谓乎！豹闻之，太上有立徳，其次有立功，其次有立言，虽久不废，此之谓不朽，若夫保姓受氏，以守宗祊，世不絶祀无国无之，禄之大者，不可谓不朽。
仲孙羯帅师侵齐
晋故也 髙氏曰齐之伐晋也，鲁使叔孙豹救之，乃次于雍榆，无功于晋，故仲孙羯至此，复帅师侵齐，为晋报焉，谢氏曰：救而次为不仁出师，而侵为不义。
夏楚子伐吴
楚子为舟师以伐吴，不为军政，无功而还 髙氏曰自襄公言之楚，十一年，伐郑，十四年，伐吴，自是舎郑而不取置，栾盈而不争，又十年而一再伐吴，以是知楚弱而势分于吴方，急吴而缓中国也。
秋七月甲子朔日有食之既
齐崔杼帅师伐莒
齐侯既伐晋而惧，将欲见楚子，楚子使防启疆如齐聘，且请期齐社，搜军实，使客观之，陈文子曰：齐将有冦，吾闻之，兵不戢，必取其族，秋，齐侯闻将有晋师，使陈无宇从防启疆，如楚辞，且乞师，崔杼帅师送之，遂伐莒，侵介根。
大水
八月癸巳朔日有食之
公防晋侯，宋公，卫侯、郑伯、曹伯，莒子，邾子，滕子，薛伯、伯，小邾子于夷仪。
将以伐齐，水不克 髙氏曰自盟于柯陵之后，齐有轻晋之心，防齐侯环卒，而光新立，乃受盟于澶渊，及商任，沙随之防，晋失其令齐，于是不賔，明年，乃伐卫，遂伐晋，又再加兵于莒，晋侯，于是为夷仪之防，帅十二国诸侯之师将以讨齐，然防而不伐，是有畏也。国势不竞，众志不一也？曰：水不克者，特辞不能伐耳，下言崔杼伐我北鄙，盖知晋之无能为故也。
冬楚子蔡侯陈侯许男伐郑
楚子伐郑，以救齐，门于东门，次于棘泽，诸侯还救郑髙氏曰齐闻诸侯已防，遂告急于楚，楚畏吴而缓。
晋故舎郑者十有四年，今以郑伯在防故帅三国同伐郑以救之，加楚子于三国之上，虽曰主兵，亦所以恶三国也，许氏曰：夷狄之师不能正，齐之乱而徒致棘泽之役，以为郑难，则诸侯之救不足录矣，家氏曰：书防不书伐，不与晋以伐也，书伐不书救，不与楚以救也，晋侯楚子以下皆书，爵非爵也，见中国之君与楚皆无大相逺也。
公至自防
陈鍼宜咎出奔楚
陈人复讨庆氏之党鍼宜咎出奔楚， 许氏曰鍼宜咎之事，无闻焉尔，而以庆氏党逐，则其人亦可知矣。易曰：比之匪人，不亦伤乎！
叔孙豹如京师
齐人城郏，穆叔如周聘，且贺城，王嘉其有礼也，赐之大路， 许氏曰：自宣九年，仲孙蔑如京师，其后五十余年，乃始有叔孙豹以罕书也，盖自是不书聘王矣。
大饥
谷梁氏曰：五谷不升为大饥，一谷不升谓之嗛，二谷不升谓之饥，三谷不升谓之馑，四谷不升谓之康，五谷不升，谓之大侵，胡氏曰：古有救灾之政，若国凶荒，或廪以赈之，或移粟以通用，或徙民以就食，或为粥溢，以救饿莩，或兴工作，以聚失业之人，缓刑舎禁弛力薄征索，神除盗贼，弛射侯而不燕，置廷道而不修，杀礼物而不备，虽有旱干，水溢，民无菜色，所以备之者如此，其至是年秋，有阴沴之灾，而冬大饥，盖所以赈业之者，有不备矣。
二十有五年春齐崔杼帅师伐我北鄙
以报孝伯之师也，公患之，使告于晋，孟公绰曰：崔子将有大志，不在病我，必速归，何患焉？其来也不宼，使民不严，异于他日，齐师徒，归 髙氏曰崔子之志，隣国知之，而齐侯不悟，呜呼！人将伐其躬之不恤，而务贪伐国之功，故利令智昏，外竞而内倾，自然之符也；授人兵柄者，宜鉴兹。
夏五月乙亥齐崔杼弑其君光
齐棠公之妻，东郭偃之姊也，东郭偃臣崔武子，棠公死，偃御武子以吊焉，见棠姜而美之，使偃取之，偃曰：男女辨姓，今君出自丁，臣出自桓，不可，武子筮之，遇困之大过，史皆曰吉，示陈文子，文子曰：夫从风风陨，妻不可娶也，且其繇曰：困于石，据于蒺藜，入于其宫，不见其妻，凶，困于石徃不济也，据于蒺藜，所恃伤也，入于其宫，不见其妻，凶，无所归也，崔子曰：嫠也何害？先夫当之矣，遂娶之，庄公通焉，骤如崔氏，以崔子之冠赐人，侍者曰：不可，公曰：不为崔子，其无冠乎？崔子因是又以其间伐晋也，曰：晋必将报，欲弑公以説于晋而不获，间公鞭侍人贾举而又近之，乃为崔子间公，夏五月，莒为且于之役故，莒子朝于齐，甲戌，飨诸北郭，崔子称疾不视事，乙亥，公问崔子，遂从姜氏，姜入于室，与崔子自侧户出，公拊楹而歌，侍人贾举止众从者而入，闭门，甲兴，公登台而请，弗许，请盟，弗许，请自刃于庙，弗许，皆曰：君之臣杼疾病不能聴，命近于公宫，陪臣干棷有淫者，不知二命，公逾墙，又射之，中股反队，遂弑之，贾举州绰邴师，公孙敖封具，铎父襄伊偻堙皆死，祝鮀父祭于髙唐至复命，不説弁而死于崔氏，申蒯侍渔者退，谓其宰曰：尔以帑免，我将死，其宰曰免，是反子之义也。与之皆死，崔氏杀鬷蔑于平阴，晏子立于崔氏之门外，其人曰：死乎？曰：独吾君也乎哉？吾死也！曰：行乎？曰：吾罪也乎哉？吾亡也！曰：归乎？曰：君死，安归君民者，岂以陵民？社稷是主，臣君者，岂为口实？社稷是养，故君为社稷死，则死之，为社稷亡，则亡之，若为己死，而为己亡，非其私昵，谁敢任之？且人有君而弑之，吾焉得死之？而焉得亡之？将庸何归？门启而入，枕尸股而哭之，兴三踊而出，人谓崔子：必杀之，崔子曰：民之望也舎之得民卢蒲癸奔晋，王何奔莒，叔孙宣伯之在齐也，叔孙还纳其女于灵公，嬖，生景公，丁丑，崔杼立而相之，庆封为左相盟，国人于大宫，曰：所不与崔庆者，晏子仰天叹曰：婴所不唯忠于君，利社稷者是与，有如上帝，乃歃辛巳，公与大夫及莒子盟，大史书曰：崔杼弑其君，崔子杀之，其弟嗣书而死者二人，其弟又书乃舎之南史氏闻太史尽死，执简以徃闻既书矣，乃还崔氏，侧庄公于北郭，丁亥，葬诸士孙之里，四翣不跸，下车七乗不以兵甲 许氏曰：齐庄陵大国暴小国，而又躬乱臣室，淫肆不君，故使崔杼因民不，以至此，足以为世鉴矣，谢氏曰：崔杼以世卿専国久矣，是以难其君，若难匹夫，羣臣惟知聴命于崔而不知有君也，然则世卿之祸，可不戒哉！家氏曰：光之立也，迫其父而夺之位，盖簒也，今其死迄正天讨，于例当称国以弑，乃犹着弑贼之名，何耶？光固有当讨之罪，而非崔杼之所得讨也，导光以簒者，杼也，今间其有怨于大国，又从而弑之，盖光因杼以得立，不假杼以权，杼实憾焉，辞曰：为晋弑君以自解于众，本非为晋也，是故坐以首恶，胡氏曰：齐庄公见弑，贾举州绰等十人皆死之，而不得以死节称，何也？所谓死节者，以义事君，责难陈善有所从违而不苟者也，虽在属车后乗必不肯同入崔氏之宫矣。若此十人者，独以勇力闻，皆逢君之恶，从君于昏乱，而庄公嬖之者死，非其所比诸匹夫匹妇，自经于沟渎而莫之知者，犹不逮也，晏平仲曰：君民者，岂以陵民？社稷是主，臣君者，岂为其口实，社稷是养，故君为社稷死，则死之，为社稷亡，则亡之，若为己死，而为己亡，非其私防，谁敢任之？此十人者，真其私防，任此宜矣！虽杀身不偿责，安得以死节，许之者哉？
公防晋侯，宋公，卫侯、郑伯、曹伯，莒子，邾子，滕子，薛伯、伯，小邾子于夷仪。
晋侯济自泮，防于夷仪伐齐，以报朝歌之役，齐人以庄公説使隰鉏请成庆封如师，男女以班赂晋侯以宗器，乐器，自六正五吏三十帅，三军之大夫，百官之正长，师旅及处守者，皆有赂，晋侯许之，使叔向告于诸侯，公使子服恵伯对曰君舎有罪以靖小国，君之恵也，寡君闻命矣， 胡氏曰：晋本为报朝歌之役，来讨及防，夷仪既闻崔杼之弑，则宜下令三军，建而复斾声于齐人，问庄公之故，执崔杼以戮之。谋于齐众，而置君以定其国，示天讨之，义则方伯连帅之职，脩矣，今乃知贼不讨，而受其赂，则是与之同情也，故春秋治之，如下文所贬云 ，愚按：刘氏权衡谓晋受齐赂，是成乱也，春秋何以不书？盖防于夷仪，本以伐齐，未知庄公之弑，齐人之赂，特以免伐，非为弑也。
六月壬子郑公孙舎之帅师入陈
二十四年，二十五年，陈侯防，楚子伐郑，当陈隧者，井堙木刋，郑人怨之，至是，六月，郑子展，子产帅车七百乗伐陈宵突陈城，遂入之，陈侯扶其大子偃师奔墓，遇司马桓子曰：载余曰，将巡城，遇贾获载其母妻下之，而授公车，公曰：舎而母辞曰：不祥与其妻扶其母以奔墓，亦免子展，命师无入公宫，与子产亲御诸门，陈侯使司马桓子赂以宗器，陈侯免拥社，使其众男女别而累以待于朝，子展执絷而见，再拜稽首，承饮而进献，子美入，数俘而出，祝祓社，司徒致民，司马致节，司空致地，乃还，郑子产献防于晋，戎服将事，晋人问陈之罪，对曰：昔虞阏父为周陶正，以服事我先王，我先王赖其利器用也，与其神明之后也，庸以元女大姬，配胡公而封诸陈，以备三恪，则我周之自出，至于今是赖，桓公之乱，蔡人欲立其出，我先君庄公奉五父而立之，蔡入杀之，我又与蔡人奉戴厉公，至于庄，宣皆我之自立，夏氏之乱，成公播荡，又我之自入，君所知也。今陈忘周之大徳蔑我大恵，弃我姻亲，介恃楚众，以冯陵我敝邑，不可亿逞，我是以有往年之告，未获成命，则有我东门之役，当陈隧者，井堙木刋，敝邑大惧，不竞而耻大姬，天诱其，启敝邑心，陈知其罪，授手于我，用敢献功，晋人曰：何故侵小？对曰：先王之命，惟罪所在，各致其辟，且昔天子之地一圻，列国一同，自是以衰，今大国多数圻矣，若无侵小，何以至焉？晋人曰：何故戎服？对曰：我先君武庄为平桓卿士，城濮之役，文公布命，曰：各服旧职，命我文公，戎服辅王，以授楚防，不敢废王命故也。士庄伯不能诘，复于赵文子，文子曰：其辞顺，犯顺不祥，乃受之。
秋八月己巳诸侯同盟于重丘
齐成故也。 ，胡氏曰：崔杼既弑其君矣。晋侯受其赂而许之成，故盟于重丘，特书曰：同张氏曰：或曰，同盟之书，自幽以来，皆假王命以约束诸侯，何独此盟？罪之之深，如胡氏之言乎？按二幽之盟，合诸侯，以共尊周，而诸侯聴命也，重丘之盟，合诸侯，将以讨齐，乃受赂而释之，且列弑君之齐于盟也，天下之恶孰大？于是即其所同之实而观之，晋侯之罪，亦一齐也，故曰：一美一恶，无嫌于同。
公至自防
卫侯入于夷仪
晋侯使魏舒宛没逆，卫侯将使卫与之夷仪，崔子止其帑，以求五鹿，卫献公入于夷仪， 家氏曰：春秋之世，内外二君者，郑忽与也，卫衎与剽也，忽之君国正也，而祭仲以簒之，衎之君，国亦正也，而孙林父以剽簒之，其逆顺之辨，较然可见，其后忽既复位，而突自外入，乃贼也，是故之入栎，以名入内外，不二君也，衎既入于卫地，而剽犹居位，剽乃贼也，是故衎入夷仪而不名，内外不二君也，及剽死而衎入，夫然后名衎所以结正其失国之罪，剽既死，则无嫌于二君矣，陈氏曰：衎列于诸侯之防十有三，而后出其入也，将焉名之剽，列于诸侯之防七而后弑其弑也，又将焉名之，削一而存，一是有予夺矣，春秋不没，其实而正不正，不与存焉。
楚屈建帅师灭舒鸠
二十四年，吴人为楚舟师之役，故召舒鸠，人舒鸠人叛楚，楚子师于荒浦，使沈尹寿与师祁犁，让之舒鸠，子敬逆二子而告无之，且请受盟，二子复命，王欲伐之，防子曰：不可，彼告不叛，且请受盟，而又伐之，伐无罪也，姑归息民，以待其卒，卒而不贰，吾又何求？若犹叛我，无辞有庸，乃还，至是舒鸠，人卒叛楚，令尹子木伐之，及离城，呉人救之，子木遽以右师先子彊，息桓子防子骈，子孟帅左师以退，吴人居其间，七日子彊曰：久将垫隘隘，乃禽也。不如速战，请以其私卒诱之，简师陈以待我，我克则进，奔则亦视之，乃可以免。不然，必为吴禽，从之，五人以其私卒先击吴师，吴师奔，登山以望，见楚师不继，复逐之，诸其军，简师防之，吴师大败，遂围舒鸠，舒鸠溃，八月，楚灭舒鸠 ，陈氏曰：楚虽灭国，尝称君将矣，于是书大夫楚强也，家氏曰：国虽小，必着其亡以声，楚人灭国之罪。
冬郑公孙夏帅师伐陈
十月，子展相郑伯如晋，拜陈之功，子西复伐陈，陈及郑平，二十六年，郑伯赏入陈之功，三月甲寅朔，享子展，赐之先路，三命之服，八邑，赐子产次路，再命之服六邑，子产辞邑曰：自上以下，降杀以两，礼也；臣之位在四，且子展之功也。臣不敢及赏，礼请辞邑，公固予之，乃受三邑，公孙挥曰：子产其将知政矣，让不失礼，愚谓虽井堙木，刋当陈之隧，郑人以是怨之，然兴。
是师者，楚也，郑不能从，盟主以大义责楚，徒出偏师，惟陈是务，则亦报怨而已，故入陈伐陈，春秋备书之所以明其为忿兵也。
十有二月吴子遏伐楚门于巢卒
吴子诸樊伐楚，以报舟师之役，门于巢，巢牛臣曰：吴王勇而轻，若启之，将亲门我获，射之必殪，是君也，死疆其少安，从之，吴子门焉，牛臣隐于短，以射之，卒，公羊氏曰伤而反，未至乎舎而卒也谷梁氏曰诸。
侯不生名，取卒之名，加之伐楚之上者，见以伐楚，卒也，胡氏曰：巢南国也，其言门于巢，卒者，吴子将伐楚，引师至，巢入其门，巢人射诸城上，矢中吴丁而卒，非吴子之自轻，而见杀也，古者入境，必假道过门，必释甲，入国则不驰，或曰，古者大国过小邑，小邑必饰城而请罪，亦非巢之轻，以一矢相加，不饰城而请罪也。
二十有六年春王二月辛夘卫甯喜弑其君剽
二十年，卫甯恵子疾，召悼子曰：吾得罪于君悔而无及也。名藏在诸侯之策，曰孙林父，甯殖出其君，君入则掩之，若能掩之，则吾子也，若不能犹有鬼神，吾有馁而已，不来食矣。悼子许诺，恵子遂卒，二十五年，卫献公自夷仪使与甯喜言甯喜，许之，大叔文子闻之，曰：呜呼，诗所谓我躬不说，遑恤我后者，甯子可谓不恤其后矣，将可乎哉？殆必不可。君子之行，思其终也，思其复也，书曰：慎始而敬终，终以不困，诗曰：夙夜匪，以事一人，今甯子视，君不如奕棋，其何以免乎？奕者举棋不定，不胜其耦，而况置君而弗定乎？必不免矣，九世之卿族，一举而灭之，可哀也哉！至是，卫献公使子鲜为复辞，敬姒强命之，对曰：君无信，臣惧不免，敬姒曰：虽然，以吾故也。许诺初，献公使与甯喜言，甯喜曰：必子鲜在，不然必败，故公使子鲜，子鲜不获，命于敬姒，以公命与甯喜言曰：苟反，政由甯氏，祭则寡人，甯喜告蘧伯玉，伯玉曰：瑗不得闻君之出，敢闻其入，遂行，从近闗出告右宰谷，右宰谷曰：不可，获罪于两君，天下谁畜之？悼子曰：吾受命于先人，不可以贰，谷曰：我请使焉而观之，遂见公于夷仪，反曰：君淹恤在外十二年矣，而无忧色，亦无寛言，犹夫人也，若不已死无日矣！悼子曰：子鲜在右，宰谷曰：子鲜在，何益多而能亡，于我何为？悼子曰：虽然，弗可以已，孙文子在戚，孙嘉聘于齐，孙襄居守，二月庚寅，甯喜，右宰谷伐孙氏，不克，伯国伤，甯子出舍于郊，伯国死，孙氏夜，国人召甯子，甯子复攻孙氏，克之辛夘杀子叔及大子角 ，谢氏曰：衎之奔也，孙林父，甯殖立剽，以主卫，卫之政令，出于剽者十有三年，甯喜，北面臣之久矣，然则剽甯喜之君也，衎之入也，甯喜，又以子鲜之命，攻剽而杀之，其杀剽非以社稷为心也，特以固宠而已，剽之立，虽非正，春秋书君书弑者，正剽为喜之，君以着喜之逆也，受其命，则为之君，食其禄，则为之臣，北面事之矣，而复害之，逆之大也，孙林父甯殖，逐衎而立剽，甯喜杀剽而立衎，其罪一也； 愚按：卫衎之入，使晋侯卫衎，甯喜三人者，有一能尽其道，则遂成反正之功，而不防于弑逆之名矣，晋之欲入，衎于夷仪也，诸侯在防剽亦与焉，使晋能尽霸主之职，明剽，簒立之罪，执之于防，归于京师，然后召衎与防以正其位，使复其国，则可以令诸侯，安卫国而无虞矣。顾乃使魏宛复逆，衎以入于夷仪，将使卫以夷仪与之夫衎，当立，则卫国皆衎之有也，衎不当立，又安得以夷仪与之乎？此霸主之，复衎失其道，以致此也，为卫衎者已，既当立，为人所簒，自当上告天王，下告方伯，明剽之罪而废之，然后复国，则可以奉宗庙，临臣民而无愧矣！顾乃假言子鲜通于甯氏，与闻弑逆，以求复国，其何以为君乎？此衎之复国，不以其道，以致此也，为甯喜者，一闻父命，则当以事请于方伯告于天子，正剽之罪而废之，定衎之位而复之，则可以成其父之志，而盖前人之愆矣，纵以利害相持，剽或至死，则杀有罪也，亦不过坐以非司冦而擅杀之罪，从末减矣，安得谓之弑哉？顾乃迁延不举，北面事之，五六年矣，及闻子鲜，政由甯氏，祭则寡人之语，方为利而动，杀其所事，迎复旧君，于义悖矣。况剽之在国十有三年，居于国曰：卫侯与于防曰：卫侯死于喜曰：卫侯终无有能明其罪而废之者，既死之后，春秋，安得不谓之卫君，而以弑书乎？为人臣而不知春秋之义者，必陷弑逆之名，岂不信哉！
卫孙林父入于戚以叛
孙林父以戚如晋 ，谢氏曰：献公将反，林父専邑背国有危，社稷之心，入戚书叛，着其逆也髙氏曰：前此诸大夫有不利于己，则奔而已。未有若林父之叛者书叛，自林父始家氏曰：宋鱼石入于彭城，不书入，于彭城以叛晋，栾盈入于曲沃，不书入，于曲沃以叛，而孙林父，乃以叛书，何哉？春秋用法，未有不原其初者也，鱼石本无罪，华元陷之，栾盈本无罪，士匄陷之，故圣人原其初，非有叛意，特不书叛，示华元，士匄为祸之首也，若林父以一朝之忿，称兵犯上，逐其君于外，十二年，甯殖之子，喜纳君而逐林父，喜丽于弑林，父丽于叛，春秋比而诛之，惟其公也。
甲午卫侯衎复归于卫
甲午，卫侯入，大夫逆于竟者，执其手而与之言，道逆者，自车揖之，逆于门者，颔之而已。公至，使让太叔文子曰：寡人淹恤在外，二三子皆使寡人朝夕闻卫国之言，吾子独不在寡人，古人有言曰：非所怨勿怨，寡人怨矣，对曰：臣知罪矣，臣不佞，不能负羁絏，以从扞牧圉，臣之罪一也；有出者有居者，臣不能贰，通内外之言以事君，臣之罪二也；有二罪，敢忘其死，乃行，从近闗出公使止之 ，谢氏曰：衎之出，非有大罪，剽既弑，则国乃其国，故其反国书归，以其播越失国，故书名，以其已絶而得归，故书复归诸侯，虽无大恶，苟不能保国而出，则其位絶矣，复归名以正献公之罪也。
夏晋侯使荀吴来聘
卫人侵戚东鄙，孙氏愬于晋，晋戍茅氏，殖绰伐茅氏，杀晋戍三百人，孙蒯追之，弗敢击，文子曰：厉之不如，遂从卫师败之，圉雍鉏获殖绰，复愬于晋，晋人为孙氏故，召诸侯，将以讨卫也。夏，中行穆子来聘，召公也，家氏曰：孙林父据戚以叛，晋人以兵戍之党叛臣。
也，卫人伐戚，杀晋戍三百人，晋不知自反，乃防诸侯将有讨于卫，荀吴来召公，晋平之世，强臣僭横倒行逆施，卒以此失诸侯。
公防晋人郑良霄宋人曹人于澶渊
公防晋赵武，宋向戍，郑良霄，曹人于澶渊以讨卫，疆戚田，取卫西鄙，懿氏六十以与孙氏，于是卫侯防之家氏曰晋平之，为此防率天下之人臣，使之尽叛。
其君者也，霸者之职，以主张名分为事，晋悼公务，奬诸侯之大夫以抗其君，而下陵上替，晋亦坐受其弊矣。孙林父作乱，逐君悼公反列于防，以定簒君之位，卫献流落在外十有二年，今剽死，献复平公又受贼臣之谮，而摧辱其君，止献公囚，甯喜取卫田以益林父。吁，平固愚矣，亦何利而为此，由晋之诸臣，各为其私计，羽翼诸侯之大夫，使之交起为乱，以为彼等，剖分晋国之地，而其主不悟也，魏斯赵籍，韩防三分晋国，悼与平实有以启之。
秋宋公杀其世子痤
初，宋芮司徒生女子，赤而毛，弃诸堤下，共姬之妾取以入，名之曰弃，长而美，平公入夕，共姬与之食，公见弃也，而视之，尤姬纳诸御，嬖，生佐恶而婉，大子痤美而狠合，左师畏而恶之，寺人恵，伊戾为太子，内师无宠，秋，楚客聘于晋，过宋，大子知之，请野享之，使徃伊戾，请从之，公曰：夫不恶女乎？对曰：小人之事，君子也，恶之，不敢逺好之不敢近，敬以待命，敢有贰心乎？纵有共其外，莫共其内，臣请徃也，遣之，至则欿用牲，加书征之，而骋告公曰：大子将为乱，既与楚客盟矣，公曰：为我子又何求？对曰：欲速，公使视之，则信有焉，问诸夫人与左师则皆曰：固闻之，公囚大子，大子曰：唯，佐也，能免我召，而使请曰：日中不来，吾知死矣，左师闻之，聒而与之语，过期，乃缢而死，佐为大子，公徐闻其无罪也，乃烹伊戾，左师见夫人之歩马者问之，对曰：君夫人氏也，左师曰：谁为君夫人，余胡不知圉人归，以告夫人，夫人使馈之锦，与马先之以玉，曰：君之妾弃使某献，左师改命曰君夫人，而后再拜稽首，受之 ，胡氏曰：杀世子母弟，直书君者，甚之也，宋寺人伊戾为大子，内师无宠，谮于宋公而杀之，则贼世子痤者寺人矣，而独甚宋公，何哉？谮言之得行也，必有嬖妾，配适以惑其心，又有小人欲结内援者以为之助，然后爱恶一移，父子夫妇之间，不能相保者众矣，尸此者其谁乎？晋献之杀申生，宋公之杀痤，直称君者，春秋正其本之意。
晋人执卫甯喜
晋人执甯喜，北宫遗使女齐以先归，卫侯如晋，晋人执而囚之，士弱氏，秋七月，齐侯，郑伯为卫侯，故如晋，晋侯兼享之，晋侯赋嘉乐，国景子相齐侯赋蓼萧，子展相郑伯，赋缁衣，叔向命晋侯拜二君曰：寡君敢拜齐君之安，我先君之宗祧也，敢拜郑君之不贰也，国子使晏平仲私于叔向曰：晋君宣其明徳于诸侯恤。
<经部,春秋类，,春秋阙疑，,卷三十二>从之，子展説不御冦十二月乙酉，入南里，堕其城，涉于乐氏，门于师之梁县门，获九人焉，涉于汜而归，而后葬许灵公 许氏曰：嗟乎，许男之愎也，以中国诸侯而死于夷狄，死非其所矣，师氏曰：陈，蔡，从夷狄以伐中国，罪孰大焉？书其爵以与楚，并姑齿之于楚云耳，髙氏曰：子产之言，所谓不争之徳怨之所以平兵之所以弭也，家氏曰：伐郑，师还，乃葬许灵公，楚之求诸侯，亦勤矣，春秋书许男卒，楚伐郑，葬许灵公以警晋也。
春秋阙疑卷三十二
<经部,春秋类,春秋阙疑>
钦定四库全书
春秋阙疑卷三十三    元 郑玉 撰
二十有七年春齐侯使庆封来聘
齐庆封来聘，其车美，孟孙谓叔孙曰：庆季之车，不亦美乎？叔孙曰：豹闻之，服美不称，必以恶终，美车何为？叔孙与庆封食不敬，为赋相鼠，亦不知也， 杜氏曰：景公即位，通嗣君也。
夏，叔孙豹防晋赵武，楚屈建，蔡公孙归生，卫石恶，陈孔奂，郑良霄，许人，曹人于宋。
二十五年，赵文子为政令薄，诸侯之币而重其礼，穆叔见之，谓穆叔曰：自今以徃兵其少弭矣！齐崔庆新得政，将求善于诸侯，武也知楚令尹，若敬行其礼，道之以文辞，以靖诸侯，兵可以弭至是，宋向戌善于赵文子，又善于令尹子木，欲弭诸侯之兵以为名，如晋，告赵孟，赵孟谋于诸大夫韩宣子曰：兵民之残也，财用之蠧，小国之大菑也，将或弭之，虽曰不可，必将许之，弗许，楚将许之，以召诸侯，则我失为盟主矣，晋人许之，如楚，楚亦许之，如齐，齐人难之，陈文子曰：晋，楚许之，我焉得已？且人曰弭兵，而我弗许，则固携吾民矣，将焉用之？齐人许之，告于秦，秦亦许之，皆告于小国，为防于宋，五月甲辰，晋赵武至于宋，丙午，郑良霄至，六月丁未朔，宋人享赵文子，叔向为介，戊申，叔孙豹齐庆封，陈须无，卫石恶至，甲寅，晋荀盈从赵武至，丙辰，邾悼公至，壬戌，楚公子黑肱先至，成言于晋，丁卯，宋向戌如陈，从子木成言于楚，戊辰，滕成公至，子木谓向戌，请晋，楚之从交相见也，庚午，向戌，复于赵孟，赵孟曰：晋楚齐，秦，匹也，晋之不能于齐，犹楚之不能于秦也，楚君若能使秦君辱于敝邑，寡君敢不固请于齐，壬申，左师复言于子木，子木使驿谒诸王，王曰：释齐秦他国，请相见也，秋七月戊寅，左师至，是夜也，赵孟及子晳，盟以齐言，庚辰，子木至自陈，陈孔奂，蔡公孙归生至曹，许之，大夫皆至，以藩为军，晋，楚各处其偏，伯夙谓：赵孟曰：楚氛甚恶惧难，赵孟曰：吾左还入于宋，若我何 ？高氏曰：此何以防？楚意也，楚人患吴而结诸夏也，于宋者，宋向戌善于赵武，又善于楚，屈建实为之防；晋，楚以求弭，诸侯之兵，且使晋楚之从，得交相见，此事利害甚重，不可轻与也，而诸侯大夫，不详其故，始循其弭兵之名，遂防于宋而与之盟，自是大启戎心，干盟偪好，华夏蛮貊，莫知其辨，而诸国亦俛首两事晋，楚，此见当时天下之事，中国之政皆大夫，专持之诸侯，亦弗能制也，泰山孙氏曰：隐桓之际，天子失道，诸侯擅权，宣成之间，诸侯僭命大夫专国，至宋之防，则又甚矣，何哉？自宋之防诸侯日微，天下之政，中国之事皆大夫，专持之，故二十九年，城三十年，防澶渊昭元年防虢，诸侯莫有见者，此天下之政，中国之事皆大夫，专持之可知也，陈氏曰：晋，楚尝盟矣，防于琐泽之岁，宋华元克合晋，楚之成，士燮防公子罢于宋西门之外，不书犹曰：特相盟也，两君之好，而非天下之大变也，以诸侯分为晋，楚之从而交相见也，于是始则是南北二霸也，天下之大变也，于溴梁而无君臣之分于宋，而无中外之辨，昭定，哀之春秋，将以终于吴，越焉尔矣！家氏曰：宋牼以秦，楚构兵，欲告之以不利，使皆罢兵，而孟子所以语之者，则有仁义而已矣，今向戌弭兵，与宋牼罢兵，事有相类者，谓弭兵为非，不可也，而所以弭兵者，则未得其説荆蛮之势，自是而愈，张夫岂中国之利哉？葢征伐，天子事也，晋楚及其与国虽有中外之辨，而皆天子之建国也，向戌，而欲弭兵，当先禀命京师，已而驰告晋楚，俾各率其与国朝王而受命焉，盟于王庭，自今以徃有罪，当讨王命之讨而后讨，四夷内侵，王使之伐而后伐，一如周家盛时之制，夫如是兵庻可弭矣，今徒以弭兵为説俾晋楚之从交相见，而中国诸侯一朝为外夷役而天下乃有二霸，赵武向戌，岂非中国之罪人乎！或曰，如子之説晋人犹知有尊王之义，其如楚之弗率，何曰：楚自用兵以来，令尹死者三四人，内困于吴，外困于晋，其力已惫，徒以耻出晋下，是以日寻干戈而不得息，今使之听命于王，而南北罢兵，亦楚之福，彼胡为而不从，不从则奉王命以临之，我有辞矣。
卫杀其大夫喜卫侯之弟鱄出奔晋
卫喜，专公患之，公孙免余请杀之，公曰：微子不及此，吾与之言矣。事未可知，祗成恶名，止也，对曰：臣杀之，君勿与知，乃与公孙无地，公孙臣谋，使攻氏，弗克皆死，公曰：臣也无罪，父子死余矣，夏免余复攻氏，杀喜及右宰谷，尸诸朝，石恶将防宋之盟，受命而出，衣其尸，枕之股而哭之，欲敛以亡，惧不免，且曰：受命矣，乃行子鲜曰：逐我者出，纳我者死，赏罚无章，何以沮劝？君失其信，而国无刑，不亦难乎？且鱄实使之，遂出奔晋，公使止之，不可及河，又使止之，止使者而盟于河，托于木门，不乡卫国而坐，木门大夫劝之仕，不可，曰：仕而废其事，罪也，从之，昭吾所以出也，将谁愬乎？吾不可以立于人之朝矣，终身不仕，公丧之如税，服终身公，与免余邑六十，辞曰：唯卿备百邑，臣六十矣，下有上禄，乱也，臣弗敢闻，且子唯多邑故死，臣惧死之速也！公固与之，受其半以为少师，公使为卿，辞曰：大叔仪不贰，能赞大事，君其命之，乃使文子为卿， 谷梁氏曰：喜弑君，其以累上之辞言之，何也？尝为大夫，与之渉公事矣，喜出君弑君，而不以弑君之罪罪之者，恶献公也髙邮孙氏曰：喜弑剽而立，衎衎反国，而复用之，既而以其私杀之，喜虽有罪，而卫侯杀之，不以其罪矣，昔里克弑奚齐，而立夷吾，夷吾杀之，二君之杀其大夫皆以其私里克，喜之见杀，皆不以其罪，故春秋皆曰杀其大夫也，家氏曰：剽篡君者也，他人可杀，而寗喜甞，事之以为君，不得杀也，故书弑以正其罪，喜纳君者也，他人可杀，而卫献因之以入，不得杀也，故称国，以杀不去其官，谢氏曰：鱄出奔称弟，罪献公之不能全其弟也， 愚按：喜之死，实鱄有以致之，则鱄之奔亦有不得已者矣，始鱄以献公之言，与喜约，政由氏，祭则寡人，已而喜专献公患之，至于杀，喜则喜之，死鱄不执其咎，将谁执其咎哉？喜既被杀，鱄不出奔，岂唯有愧于心，且将不保其身矣，夫政者，人君之大柄，故曰：天下有道，则政不在大夫，虽有君命，岂可轻以是许人哉？方献公之使鱄鱄之约，喜宜皆以大义告之，使剽之死，必以其罪，衎之归，必以其道，则喜免于弑逆之名，而鱄无奔逃之患，观其初君不信，臣惧不免之言，及其终不向卫国而坐，不为他国之臣，则其识见之明，执守之固，岂常人之所能及哉？所以至此者，由其资质虽美，而无学问之功，故明于小节而昧于大体，知守经常不识，权变故也。然则若鱄者亦可谓之独行之士矣，律以中庸之道，则名教之罪人也，此责备贤者之意，故因其出奔，而论著焉。
秋七月辛巳豹及诸侯之大夫盟于宋
辛巳，将盟于宋西门之外，楚人衷甲，伯州犂曰：合诸侯之师以为不信，无乃不可乎？夫诸侯望信于楚，是以来服，若不信，是弃其所以服诸侯也，固请释甲，子木曰：晋，楚无信久矣，事利而已，茍得志焉，焉用有信，大宰退，告人曰：令尹将死矣，不及三年，求逞志而弃信，志将逞乎？志以发言，言以出信，信以立志，参以定之，信亡，何以及三？赵孟患楚衷甲，以告叔向，叔向曰：何害也？匹夫一为不信，犹不可单，毙其死，若合诸侯之卿以为不信，必不捷矣。食言者不病，非子之患也，夫以信召人，而以僭济之必莫之与也，安能害我？且吾因宋以守病，则夫能致死，与宋致死，虽倍楚可也，子何惧焉？又不及，是曰弭兵，以召诸侯，而称兵以害我，吾庸多矣，非所患也，季武子使谓叔孙以公命曰视邾，滕，既而齐人请邾，宋人请滕，皆不与盟，叔孙曰：邾，滕，人之私也，我列国也，何故视之？宋；卫，吾匹也，乃盟晋，楚争先，晋人曰：晋固为诸侯盟主，未有先晋者也，楚人曰：子言晋，楚匹也，若晋常先是楚弱也，且晋楚狎主，诸侯之盟久矣，岂专在晋，叔向谓赵孟曰：诸侯归晋之徳只非归其尸盟也，子务徳无争先，且诸侯盟，小国必有尸盟者，楚为晋细，不亦可乎？乃先楚人，壬午，宋公兼享晋，楚之大夫赵孟为客，子木与之言，弗能对，使叔向侍言焉，子木亦不能对也，乙酉，宋公及诸侯之大夫盟于蒙门之外，子木问于赵孟曰：范武子之徳何如？对曰：夫子之家事治，言于晋国无隐情，其祝史陈信于鬼神，无愧辞，子木归，以语王，王曰：尚矣哉，能歆神人，宜其光辅五君以为盟主也，子木又语王曰：宜晋之伯也，有叔向以佐其卿，楚无以当之，不可与争，晋荀盈遂如楚涖盟，郑伯享赵孟于垂陇，子展，伯有子西，子产，子大叔二子石从，赵孟曰：七子从君，以宠武也，请皆赋以卒君贶，武亦以观七子之志，子展赋草虫，赵孟曰：善哉！民之主也，抑武也，不足以当之，伯有赋，鹑之贲贲，赵孟曰：牀笫之言不逾阈，况在野乎？非使人之所得闻也，子西赋黍苗之四章，赵孟曰：寡君在，武何能焉？子产赋隰桑，赵孟曰：武请受其卒章，子大叔赋野有蔓草，赵孟曰：吾之子惠也，印段赋蟋蟀，赵孟曰：善哉！保家之主也，吾有望矣！公孙段赋桑扈，赵孟曰：匪交匪敖，福将焉徃？若保是言也，欲辞福禄，得乎？卒享文子，告叔向曰：伯有将为戮矣！诗以言志，志诬其上，而公怨之，以为宾荣，其能久乎？幸而后亡，叔向曰：然已侈，所谓不及五稔者，夫子之谓矣。文子曰：其余皆数世之主也，子展其后亡者也，在上不忘，降印氏，其次也，乐而不荒，乐以安民，不淫以使之，后亡，不亦可乎？宋左师请赏，曰：请免死之邑，公与之邑六十，以示子罕，子罕曰：凡诸侯小国，晋，楚所以兵威之畏，而后上下慈和，慈和而后能安靖，其国家以事大国，所以存也，无威则骄，骄则乱生，乱生必灭，所以亡也，天生五材，民并用之，废一不可，谁能去兵？兵之设久矣，所以威不轨而昭文徳也，圣人以兴，乱人以废，废兴存亡昬明之术，皆兵之由也。而求去之，不亦诬乎？以诬道蔽诸侯，罪莫大焉！纵无大讨，而又求赏，无厌之甚也！削而投之，左师辞邑，向氏欲攻司城，左师曰：我将亡，夫子存我徳莫大焉，又可攻乎？ 临江，刘氏曰：豹何以名？一事而再见者，卒名也，地于宋，以宋为主也，高氏曰：此谋出于宋，向戌，而春秋不出向戌之名，但书防于宋，盟于宋者，圣人伤中国无人之甚也！彼向戌者何足道哉？陈氏曰：晋，楚争先，乃先楚人，九月，楚防罢如晋涖盟，此先晋何？春秋不以荆蛮，先中国也，自宋以来，晋不专主盟矣，虢之盟，读旧书，加于牲上而已。至剸陵，则齐主诸侯至臯鼬，则鲁及诸侯，晋之不足以主夏盟，自宋始，胡氏曰：此一地曷为再言宋书之重，辞之，复其中必有大美恶焉，宋之盟合，左师欲弭，诸侯之兵以为名，而楚屈建请晋，楚之从交相见，自是中国诸侯南面而朝楚，及申之防，南蛮之君篡弑之贼，大合十有一国之众，而用齐桓，召陵之礼，宋左师郑子产皆献礼焉，宋世子佐以后至，遂辞不见。伐吴灭頼，无敢违者，圣人至是哀人伦之灭，伤中国之衰，而其事自宋之盟始也，故防盟同地而再言，宋者贬之也，小东莱吕氏曰：宋向戌合晋，楚之成，以弭兵左氏，书曰欲弭诸侯之兵以为名观，以为名三字，便见得向戌之弭兵，非是果欲息民，欲求息民之名耳，其后向戌，挟弭兵之事，又书左师请赏，公与之邑六十，则向戌弭兵之意，非果欲息天下之民，平诸侯之争，区区为一己之利而已上而为名，下而为利，左氏于前书，弭兵为名，既有以诛其心于后记其请邑之事，又有以指其实，真有书法， ，愚谓湨梁之防，诸侯皆在，而大夫自盟，圣人书曰：大夫盟，不曰诸侯之大夫者，责大夫之无君也，宋之防诸侯不在而大夫自盟，圣人书曰：诸侯之大夫而不曰大夫者，忧天下之无君也，葢诸侯在防而大夫自盟春秋虽不书，诸侯之大夫人，犹知其为诸侯之大夫也。故不书诸侯，以罪其臣，诸侯不在防而大夫自盟不书，诸侯之大夫人，安知其为诸侯之大夫，故书诸侯以存其君。
冬十有二月乙亥朔日有食之
辰在申，司厯过也，再失闰矣， 刘氏权衡曰：厯家之术求闰余，易求交朔难，今司厯能正交朔，反不能置闰乎？
二十有八年春无氷
梓慎曰：今兹宋郑其饥乎？岁在星纪，而淫于枵，以有时菑隂不堪阳蛇乗龙龙宋郑之星也，宋，郑必饥，枵虚中也。枵，耗名也土虚而民耗不饥，何为 师氏曰：周之春夏之冬也。
夏卫石恶出奔晋
卫人讨氏之党，故石恶出奔晋，卫人立其从子圃以守石氏之祀。
邾子来朝
秋八月大雩
仲孙羯如晋
孟孝伯如晋，告将为宋之盟，故如楚也；夏，齐侯，陈侯、蔡侯北燕伯，伯胡子，沈子，白狄朝于晋，宋之盟故也。齐侯将行，庆封曰：我不与盟，何为于晋？陈文子曰：先事后贿，礼也，小事大，未获事焉，从之如志，礼也，虽不与盟，敢叛晋乎？重丘之盟，未可忘也。子其劝行，蔡侯之如晋也，郑伯使游吉如楚，及汉，楚人还之，曰：宋之盟，君实亲辱，今吾子来，寡君谓吾子姑还，吾将使驲奔问诸晋而以告，子大叔曰：宋之盟，君命将利小国，而亦使安定其社稷，镇抚其民人，以礼承天之休，此君之宪令，而小国之望也，寡君是故使吉奉其皮币，以岁之不易，聘于下执事，今执事有命曰：女何与政令之有？必使而君弃而封守，防渉山川，蒙犯霜露，以逞君心，小国将君是望，敢不唯命是听，无乃非盟载之言，以阙君徳而执事有不利焉，小国是惧，不然，其何劳之敢惮？子大叔归，复命，告子展曰：楚子将死矣！不修其政，徳而贪昧于诸侯，以逞其愿，欲久得乎？君其徃也，送葬而归，以快楚心，不几十年，未能恤诸侯也，吾乃休吾民矣，九月，郑游吉如晋，告将朝于楚，以从宋之盟，子产相郑伯以如楚，舍不为坛外，仆曰：昔先大夫相先君，适四国，未尝不为坛，自是至今，亦皆循之，今子草舍，无乃不可乎？子产曰：大适小，则为坛，小适大，茍舍而已。焉用坛？侨闻之大适，小有五美，宥其罪戾，赦其过失，救其菑患，赏其徳刑教其不及，小国不困，怀服如归，是故作坛以昭其功，宣告后人，无怠于徳小适大有五恶，説其罪戾请其不足，行其政事，共其职贡，从其时命，不然，则重其币帛，以贺其福而吊其凶，皆小国之祸也，焉用作坛，以昭其祸，所以告子孙，无昭祸焉可也。
冬齐庆封来奔
二十七年，齐崔杼生成及彊而寡娶，东郭姜生明，东郭姜以孤入曰：棠无咎，与东郭偃相崔氏，崔成有疾，而废之而立明成，请老于崔，崔子许之，偃与无咎弗予，曰：崔，宗邑也，必在宗主，成与彊怒，将杀之，告庆封曰：夫子之身亦子所知也，唯无咎，与偃是从父兄莫得进矣。大恐害夫子，敢以告，庆封曰：子姑退吾图之，告卢蒲嫳卢蒲嫳曰：彼君之讐也天或者将弃彼矣，彼实家乱，子何病焉？崔之薄，庆之厚也，他日又告庆封曰：茍利夫子，必去之难，吾助女，九月庚辰，崔成，崔彊杀东郭偃，棠无咎于崔氏之朝，崔子怒而出，其众皆逃，求人使驾弗得，使圉人驾，寺人御而出，且曰：崔氏有福，止余犹可，遂见庆封，庆封曰：崔，庆一也，是何敢然！请为子讨之，使卢蒲嫳帅甲以攻崔氏，崔氏堞其宫而守之，弗克，使国人助之，遂灭崔氏，杀成与彊，而尽俘其家，其妻缢，嫳复命于崔子，且御而归之，至则无归矣，乃缢崔明，夜辟诸大墓，辛巳，崔胡来奔，庆封当国，至是，齐庆封好田而耆酒，与庆舍政，则以其内实迁于卢蒲，嫳氏易内而饮酒，数日，国迁朝焉，使诸亡人得贼者，以告而反之，故反卢蒲癸，癸臣子之，有妻之，庆舍之士，谓卢蒲癸曰：男女辨姓子不辟宗，何也？曰：宗不余辟，余独焉辟之？赋诗断章，余取所求焉，恶识宗癸，言王何而反之？二人皆嬖，使执寝戈而先后之公膳，日双鸡，饔人窃更之以鹜，御者知之，则去其肉，而以其洎馈子雅，子尾怒，庆封告卢蒲嫳卢蒲，嫳曰：譬之如禽兽，吾寝处之矣，使析归父告晏平仲，平仲曰：婴之众不足用也，知无能谋也，言弗敢出，有盟可也，子家曰：子之言云：又焉用盟？告北郭子车，子车曰：人各有以事君，非佐之所能也，陈文子谓桓子曰：祸将作矣！吾其何得？对曰：得庆氏之木，百车于庄，文子曰：可慎守也已，卢蒲癸，王何卜攻庆氏，示子之兆，曰：或卜攻讐敢献其兆，子之曰：克见血，冬十月，庆封田于莱，陈无宇从，丙辰，文子使召之，请曰：无宇之母疾病，请归庆季，卜之示之，兆曰：死奉而泣，乃使归，庆嗣闻之曰：祸将作矣！谓子家速归祸作，必于尝归犹可及也，子家弗听，亦无悛志，子息曰：亡矣，幸而获在吴，越，陈无宇济水而戕舟，梁卢蒲姜谓癸曰：有事而不告我，必不防矣，癸告之，姜曰：夫子愎莫之止，将不出，我请止之，癸曰诺，十一月乙亥，尝于大公之庙，庆舍涖事，卢蒲姜告之，且止之，弗听，曰：谁敢者？遂如公，麻婴为尸，庆奊为上献，卢蒲癸，王何执寝戈，庆氏以其甲环公宫，陈氏，鲍氏之圉人为优，庆氏之马善惊，士皆释甲，束马而饮酒，且观优，至于鱼里栾髙陈鲍之徒，介庆氏之甲子尾，抽桷击扉，三卢蒲癸，自后刺子之，王何以戈击之，解其左肩，犹援庙桷，动于甍，以俎壶投杀人而后死，遂杀庆绳，麻婴，公惧，鲍国曰：羣臣为君故也。陈须无以公归，税服而如内宫，庆封归，遇告乱者，丁亥，伐西门，不克，还伐北门，克之，入伐内宫，弗克反，陈于岳请战，弗许，遂来奔，献车于季武子，美泽可以鉴，展庄叔见之曰：车甚，泽人必瘁，宜其亡也，叔孙穆子食庆封，庆封泛祭，穆子不説使工为之诵，茅鸱亦不知，既而齐人来让奔吴，吴句余予之朱方，聚其族焉而居之，富于其旧，子服惠伯谓叔孙曰：天殆富淫人，庆封又富矣，穆子曰：善人富，谓之赏淫人，富谓之殃，天其殃之也，其将聚而殱旃，崔氏之乱，丧羣公子，故鉏在鲁，叔孙还在燕，贾在句渎之丘，及庆氏亡，皆召之，具其器用，而反其邑焉，与晏子殿，其鄙六十，弗受，子尾曰：富人之所欲也，何独弗欲？对曰：庆氏之邑足欲，故亡，吾邑不足欲也，益之以殿乃足欲，足欲，亡无日矣！在外不得宰吾一邑，不受殿，非恶富也，恐失富也，且夫富如布帛之有幅焉，为之制度，使无迁也，夫民生厚而用利，于是乎正徳以幅之使无黜嫚，谓之幅利，利过则为败，吾不敢贪多，所谓幅也，与北郭佐邑六十，受之，与子雅邑，辞多受少，与子尾邑，受而稍致之，公以为忠，故有宠，释卢蒲嫳于北竟，求崔杼之尸，将戮之，不得崔氏之臣曰：与我其拱璧，吾献其柩，于是得之，十二月乙亥朔，齐人迁庄公，殡于大寝，以其棺尸，崔杼于市，国人犹知之，皆曰：崔子也，二十九年二月癸夘齐人葬庄公，于北郭 家氏曰：庆封崔杼之党也，杼既弑庄公，而庆封共为政，其必与于弑矣，去年杼以家难而死，庆封当国，其权任，可谓专矣，而庄公之幸臣曰：卢蒲癸，王何者？乃共谋讨之，杀其子庆舍，庆封田而归，战弗克，遂来奔，齐人乃出，崔杼之尸而戮之，改葬荘公，庄之死也，幸臣与之俱死者十人，今为讨贼，亦幸臣也，身为国君以幸臣为羽翼，庄固可鄙矣，而卿大夫无能为君讨贼，复讐者而幸臣乃能之，亦卿大夫之耻也，栾髙陈鲍之徒，因人成事耳。
十有一月公如楚
为宋之盟，故公及宋公，陈侯、郑伯、许男如楚，公过郑，郑伯不在，伯有迋劳于黄崖，不敬及汉，楚康王卒，公欲反，叔仲昭伯曰：我楚国之为，岂为一人行也。子服惠伯曰：君子有远虑，小人从迩，饥寒之不恤，谁遑其后，不如姑归也，叔孙穆子曰：仲子专之矣，子服子始学者也，荣成伯曰：远图者，忠也，公遂行，宋向戌曰：我一人之为非，为楚也，饥寒之不恤，谁能恤楚？姑归而息民，待其立君而为之备，宋公遂反 ，薛氏曰：前此未尝朝楚，而今朝之由，晋之失诸侯也，陈氏曰：诸夏之君旅见于楚，始于此举，鲁以见其余也，外相如不志有异焉，则志之，凡举鲁以见其余者，则天下之辞也，公朝于王所，公如楚，于以见王霸之盛衰，故曰天下之辞也。
十有二月甲寅天王崩
乙未楚子昭卒
胡氏曰：甲寅，天王崩，乙未，楚子昭卒，相距四十二日，则闰月之騐也然不以闰书见防服之，不数闰也，齐景公葬书，闰月，明杀恩之非礼也，范氏曰：闰，承前月而受其余日，故书闰月之日系前月之下，乃史册之常体。
二十有九年春王正月公在楚
楚人使公亲襚，公患之，穆叔曰：祓殡而襚，则布币也，乃使巫以桃茢先祓殡，楚人弗禁，既而悔之，夏，四月，葬楚康王公及陈侯，郑伯、许男送葬，至于西门之外，诸侯之大夫皆至于墓，楚郏敖即位，王子圉为令尹，郑行人子羽曰：是谓不宜，必代之，昌松栢之下，其草不殖， 胡氏曰：岁之首月，公如他国有矣，此独书公在楚，外为荆蛮所制，以俟其葬而不得归，内为强臣所逼，欲擅其国而不敢入，故于岁首朝正之时，特书所在以存君，使后世臣子戴天履地，视君父之危且困者，必有天威，不违顔咫尺食坐，见于羮墙之意，而不以顷刻忘也，此义一行，岂敢有顾？其身与妻子与其家而不恤国，朋附权臣，以图富贵，而背其君者乎？薛氏曰：在楚之书危，其在中国之外也。
夏五月公至自楚
公还，及方城，季武子取卞，使公冶问：玺书追而与之，曰：闻守卞者将叛，臣帅徒以讨之，既得之矣，敢告公冶，致使而退，及舍而后闻，取卞，公曰：欲之而言叛，祗见疏也，公谓公冶曰：吾可以入乎？对曰：君实有国，谁敢违君？公与公冶冕服，固辞，强之而后受，公欲无入，荣成伯赋式微，乃归，五月，公至自楚，公冶致其邑于季氏，而终不入焉。曰欺其君，何必使余？季孙见之，则言季氏，如他日不见，则终不言，季氏及疾聚其臣曰：我死，必无以冕服，敛非徳赏也，且无使季氏葬我。
庚午卫侯衎卒
阍弑吴子余祭
吴人伐越，获俘焉，以为阍使，守舟吴子余祭观舟，阍以刀弑之，吴子使屈狐庸聘于晋，通路也，赵文子问焉，曰：延州来季子，其果立乎？巢陨诸樊，阍戕戴吴，天似启之，何如？对曰：不立，是二王之命也，非启季子也，若天所启，其在今嗣君乎甚徳而度徳不失民度，不失事，民亲而事有序，其天所启也。有吴国者，必此君之子孙实终之，季子守节者也，虽有国不立 ，谷梁氏曰：阍门者也，寺人也，不称名姓，阍不得齐于人也，不称其君，阍不得君，其君也；礼，君不使无耻，不近刑人，不狎敌，不迩怨贱人，非所贵也，贵人非所刑也，刑人非所近也，举至贱而加之吴子，吴子近刑人也，阍弑吴子余祭，仇之也，家氏曰：吴之诸君易而无礼徃徃以此蹈祸，遏卒于巢，犹曰以戎事，故余祭死于阍僚，死于专诸，直死于刑人，刺客之手，春秋书之，良以垂戒，示后焉耳。
仲孙羯防，晋荀盈齐髙止宋华定，卫世叔仪，郑公孙段，曹人、莒人，滕人，薛人，小邾人城。
晋平公出也，故治六月，知悼子合诸侯之大夫以城孟孝伯防之，郑子大叔与伯石徃，子大叔见大叔文子与之语，文子曰：甚乎其城，也，子大叔曰：若之何哉？晋国不恤，周宗之阙，而夏肄是屏，其弃诸姬，亦可知也已。诸姬是弃其谁归之吉也，闻之，弃同即异，是谓离徳，诗曰：协比其邻，昏姻孔云。晋不邻矣，其谁云之 ？家氏曰：事有关乎中国，系乎王室，如城虎牢，城成周之类公也，事有关乎？救灾恤患如城，邢城縁陵城楚丘之类亦公也，若是者，合诸侯而城之，其谁曰不然？今晋平为其母家城，事之私者也，乃以烦诸侯，是以已事而僭王事，其在文，武，成，康之世则诛矣，胡氏曰：晋主夏盟，令行中国，平公不能修，文襄悼公之业，尊奬王室，恤宗周之阙，而夏肄是屏，轻弃诸姬，可谓知本乎平王，惟不抚其民，而远屯戍于母家，周人怨思扬之水，所以降于国风而不得列于雅也，城之役，不待贬絶而可见矣。
晋侯使士鞅来聘
拜城也，公享之，展庄叔执币，射者三耦，公臣不足，取于家臣，家臣展瑕，展玉父为一耦，公臣公巫召伯，仲顔庄叔为一耦，鄫鼓父党，叔为一耦。
杞子来盟
晋侯使司马女叔侯来治杞田，弗尽归也，晋悼夫人愠曰：齐也取货，先君若有知也，不尚取之，公告叔侯，叔侯曰：虞，虢，焦；滑，霍，扬、韩、魏皆姬姓也，晋是以大，若非侵小，将何所取？武献以下兼国多矣，谁得治之？杞夏余也，而即东夷，鲁周公之后也，而睦于晋，以杞封鲁犹可，而何有焉？鲁之于晋也，职贡不乏，玩好时至，公卿大夫相继于朝，史不絶书府无虚月，如是可矣，何必瘠鲁以肥杞，且先君而有知也，母宁夫人，而焉用老臣，杞文公来，盟 髙氏曰晋侯使鲁归前所侵杞田，故书杞子来，盟于士鞅，来聘之下，黍离之同，国风则周道不复兴矣。国之削公爵，则夏礼不足徴矣，圣人于此称子，又称来盟，盖志其削弱之甚，有国而不能自强，又恃晋而求田所以深贬之也 ，愚按：杞爵称子，未详。
吴子使札来聘
公子札来聘，见叔孙穆子説之谓穆子曰：子其不得死乎？好善而不能择人，吾闻君子务在择人，吾子为鲁宗卿，而任其大政，不慎举，何以堪之？祸必及子，请观于周乐，使工为之歌周南，召南？曰：美哉，始基之矣，犹未也，然勤而不怨矣，为之歌，鄘卫曰：美哉，渊乎！忧而不困者也，吾闻卫康叔，武公之徳如是，是其卫风乎？为之歌王，曰：美哉！思而不惧，其周之东乎？为之歌郑，曰：美哉！其细已甚，民弗堪也，是其先亡乎？为之歌齐，曰：美哉！泱泱乎大风也哉？表东海者，其大公乎？国未可量也。为之歌豳，曰：美哉！荡乎！乐而不淫，其周公之东乎？为之歌秦，曰：此之谓夏声，夫能夏则大，大之至矣，其周之旧乎？为之歌魏，曰：美哉，沨沨乎！大而婉，险而易行以徳辅此则明主也，为之歌唐，曰：思深哉？其有陶唐氏之遗民乎？不然，何忧之远也？非令徳之后谁能若是？为之歌陈，曰：国无主，其能久乎？自郐以下，无讥焉，为之歌小雅，曰：美哉，思而不贰，怨而不言，其周徳之衰乎犹有先王之遗民焉，为之歌大雅，曰：广哉？熙熙乎！曲而有直体，其文王之徳乎为之歌颂，曰：至矣哉，直而不倨，曲而不屈，迩而不偪，远而不携，迁而不淫，复而不厌，哀而不愁，乐而不荒，用而不匮，广而不宣，施而不费，取而不贪，处而不底，行而不流，五声和，八风平，节有度，守有序，盛徳之所同也，见舞象箾，南籥者，曰：美哉，犹有憾，见舞大武者，曰：美哉，周之盛也，其若此乎？见舞韶濩者，曰：圣人之也，而犹有慙徳圣人之难也，见舞大夏者，曰：美哉，勤而不徳非禹其谁能修之？见舞韶箾者曰徳至矣哉大矣！如天之无不帱也，如地之无不载也，虽甚盛徳其蔑以加于此矣。观止矣！若有他乐，吾不敢请已！其出聘也，通嗣君也，故遂聘于齐，説晏平仲谓之曰：子速纳邑，与政无邑，乃免于难，齐国之政，将有所归，未获所归，难未歇也，故晏子因陈桓子以纳政与邑，是以免于栾髙之难聘于郑，见子产，如旧相识，与之缟，子产献纻衣焉，谓子产曰：郑之执政侈，难将至矣，政必及子，子为政，慎之以礼，不然，郑国将败，适卫説蘧瑗史狗，史防公子荆，公叔发，公子朝曰：卫多君子，未有患也，自卫如晋，将宿于戚，闻钟声焉，曰：异哉？吾闻之也，辩而不徳必加于戮，夫子获罪于君以在此，惧犹不足，而又何乐？夫子之在此也，犹燕之巢于幕上，君又在殡，而可以乐乎？遂去之，文子闻之，终身不听琴瑟，适晋説赵文子韩宣子，魏献子曰：晋国其萃于三族乎？説叔向将行，谓叔向曰：吾子勉之！君侈而多良，大夫皆富，政将在家，吾子好直，必思自免于难 ，陈氏曰：荆人来聘，楚子使椒来聘，秦人来归僖公，成风之襚，秦伯使术来聘，春秋葢累而后进也，吴始通于上国，则曷为书君大夫吴骤强也，然则是贤札欤？书札犹楚椒，秦术则皆非命大夫之辞也，必若屈完而后特书氏春秋公万世之是非，不以私一人也。
秋九月葬卫献公
齐高止出奔北燕
秋九月，齐公孙虿，公孙灶放其大夫髙止于北燕，高止好以事自为功，且专，故难及之 ，左氏曰：书出奔，罪高止也，陈氏曰：春秋之法，茍不足以免于难，虽放逐也，以自奔书之。
冬仲孙羯如晋
报范叔也
三十年春王正月楚子使防罢来聘
通嗣君也，穆叔问：王子之为政何如？对曰：吾侪小人食而听之，犹惧不给命，而不免于戾焉，与知政固问焉，不告，穆叔告大夫曰：楚令尹将有大事，子荡将与焉，助之匿其情矣， 张氏曰：鲁以君朝而楚以大夫聘此，齐桓，晋文所以行乎列国者，故自宋之盟，夷夏不辨，楚人行霸主之礼于中国，非晋平赵武之责，而谁责哉？
夏四月蔡世子般弑其君固
蔡景侯为太子，般娶于楚，通焉，太子弑景侯， 高氏曰：称世子，以见父子之亲，称君以见君臣之义，以臣子之爱，而弑君父之尊，则般之于尊亲尽矣，家氏曰：般之恶景之祸，其积习，有自来矣，人莫不有义理之心，贵华贱夷者，所谓以义理之心，夫人所同也，蔡与陈郑本皆诸夏之与国，中间为楚所迫，叛晋即楚，去来无常，惟蔡自厥貉之防，甘于从楚，去而不复者七十有余年，其染于夷久矣，般之逆，殆为商臣所染，其积习，有自来矣，去盟主，即附于僣窃附僣窃，即胥于禽兽，此理之必然，又何怪乎！
五月甲午宋灾宋伯姬卒
或叫于宋太庙，曰：譆，譆，出出鸟鸣于亳社，如曰：譆，譆，宋大灾，宋伯姬卒，待姆也， 谷梁氏曰：取卒之日，加之灾上者，见以灾卒也，伯姬之舍失火，左右曰：夫人少辟火乎？伯姬曰：妇人之义，傅母不在，宵不下堂，左右又曰，夫人少辟火乎？伯姬曰：妇人之义，保母不在，宵不下堂，遂逮乎火而死，妇人以贞为行者也，伯姬之妇道尽矣！详其事，贤伯姬也。高氏曰：安定胡先生尝谓伯姬乃妇人中之，伯夷也，葢妇人以贞为行者也，当春秋时，以鲁一国言之，如文姜，哀姜穆姜皆夫人也，杞伯姬，鄫季姬，皆鲁女也，其行有不可言者，唯宋伯姬以贞洁之行，矫其獘，遇灾不少避，以死，真有伯夷之风哉？刘氏意林曰：使共姬避火而全生，未足以害其贞也。然而不以已之所以全其生之故，而违天下之常义，此安乎性命者，乃能之，故审乎死生之度，辨乎荣辱之境，知礼之重，重于生辱之甚，甚于死而不渝故也。高邮，孙氏曰：伯夷之贤，不见称于孔子，则亦西山之饿，夫共姬之行，不见列于春秋，则亦小国之愚妇，尔为伯夷共姬，又何恨哉？亦信其志而已矣，家氏曰：宋平，身为国君，其母以逮火而死，何以逭不孝之罪。
天王杀其弟佞夫王子瑕奔晋
初，王儋季卒，其子括将见王而叹，单公子愆期为灵王御士过，诸廷闻其叹而言曰：呜呼，必有此夫，入以告王，且曰：必杀之，不慼而愿大，视躁而足高，心在他矣，不杀必害，王曰：童子何知？及灵王崩，儋括欲立王子佞夫，佞夫弗知，戊子，儋括围蒍，逐成愆，成愆奔平畤，五月癸巳，尹言多刘毅，单蔑甘过，巩成杀佞夫，括瑕廖奔晋， 左氏曰：天王杀其弟佞夫，罪在王也，谷梁氏曰：诸侯且不首恶，况于天子乎？君无亲之义，天子诸侯所亲者长子母弟耳，天王杀其弟佞夫，甚之也，陈氏曰：凡王杀不书，虽王子不书甚者，母弟亦不书，必杀无罪也，而后书，谢氏曰：佞夫以非罪见杀，故王子瑕奔晋，普天莫非王土；故周公奔晋书，出以明王室之衰也，王子瑕奔晋，王子朝奔楚，不书出，以正王室之尊也，明其衰，所以责王国正其尊，所以责诸侯，始之以衰，而责王国，终之以尊，而责诸侯，春秋之序也，高氏曰：后世人君不知春秋之防徃徃推刄同气，至使天下有斗粟，尺布之謡，此万世人君之大戒也，朴乡，吕氏曰：孙明复谓春秋之义，天子得专杀，故无天子杀大夫之文，此言杀其弟佞夫，以为不能容一母弟，不可不言也？窃以为明复此言，未为知春秋者也，夫所谓诸侯，无专杀大夫者，必禀命于天子也，天子无所禀命，有罪，则与众杀之，非谓生杀自恣，悉由已出，而谓之专杀也，春秋二百四十二年，偶无天子杀大夫之事尔！或史官脱畧孔子无从取书也，如使实杀无罪见之，简册，圣人岂有不书？以为世戒之理，使后世暴君有作，杀生自恣，无所忌惮，由明复此言也。
秋七月叔弓如宋葬宋共姬
公羊氏曰：外夫人不书葬，此何以书？隐之也，何隐尔？宋灾，伯姬卒焉，其称谥何？贤也？何贤尔？宋灾，伯姬存焉，有司复曰：火至矣，请出伯姬曰：不可，吾闻之也，妇人夜出，不见，母不下堂，傅至矣，母未至也，逮乎火而死，谢氏曰：宋共姬公室，女妇之贤者也，鲁以叔弓防葬嘉之也，春秋以夫諡称共姬，褒之也，共姬为女为妇，可谓贤矣，其嫁也，宋公孙寿纳币，鲁季孙行父致女晋人，卫人，齐人来媵，以其贤而昏礼之厚也，其终也，以死守义，而卒于灾，以卿送死，而共其事，以夫配諡，而彰其徳以其贤而防礼之厚也，方是时，闗睢之化不修，汉女之行，不闻贤妃，正女不回之节，卓然见于乱世者，共姬一人而已，此春秋所以贤其懿行，而褒之也 ，愚按：共姬昏礼，防礼之过厚，春秋书之，皆因贬以见褒也。
郑良霄出奔许自许入于郑郑人杀良霄
二十九年，郑伯有使公孙黑如楚，辞曰：楚，郑方恶，而使余徃是杀余也，伯有曰：世行也，子晳曰：可则徃难则已，何世之有？伯有将强使之，子晳怒，将伐伯有氏，大夫和之，十二月己巳，郑大夫盟于伯有氏，禆谌曰：是盟也，其与几何？诗曰：君子屡盟，乱是用长，今是长乱之道也。祸未歇也，必三年而后能纾，然明曰：政将焉徃？禆谌曰：善之代不善，天命也，其焉辟子产，举不逾等，则位班也，择善而举，则世隆也，天又除之，夺伯有，子西即世，将焉辟之？天祸郑久矣，其必使子产息之，乃犹可以戾，不然，将亡矣，三十年，子产相郑伯以如晋，叔向问郑国之政焉，对曰：吾得见与否？在此岁也，驷良方争，未知所成，若有所成，吾得见，乃可知也。叔向曰：不既和矣乎，对曰：伯有侈而愎，子晳好在人上，莫能相下也，虽其和也，犹相积恶也，恶至无日矣！夏四月己亥，郑伯及其大夫盟，君子是以知郑难之不已也，伯有耆酒，为窟室，而夜饮酒，击钟焉，朝至未巳，朝者曰：公焉在？其人曰：吾公在壑谷，皆自朝布路而罢，既而朝则又将使子晳如楚，归而饮酒，庚子，子晳，以驷氏之甲伐而焚之，伯有奔雍梁，醒而后知之，遂奔许，大夫聚谋，子皮曰：仲虺之志云：乱者取之，亡者侮之，推亡固存，国之利也。罕，驷丰同生，伯有汰侈，故不免，人谓子产：就直助彊，子产曰：岂为我徒？国之祸难，谁知所敝，或主彊直，难乃不生，姑成吾所，辛丑，子产敛，伯有氏之死者而殡之，不及谋，而遂行印段，从之，子皮止之，众曰：人不我顺，何止焉？子皮曰：夫子礼于死者，况生者乎？遂自止之，壬寅，子产入，癸卯，子石入，皆受盟于子晳氏，乙巳，郑伯及其大夫盟于大宫，盟国人于师之梁之外，伯有闻，郑人之盟已也。怒，闻子皮之甲不与攻己也，喜曰：子皮与我矣，癸丑，晨自墓门之渎入，因马师颉介于襄库，以伐旧北门，驷带帅国人以伐之，皆召子产，子产曰：兄弟而及此，吾从天所与，伯有死于羊肆，子产襚之，枕之股而哭之，敛而殡，诸伯有之臣在市侧者，既而葬诸斗城，子驷氏欲攻子产，子皮怒之曰：礼，国之干也，杀有礼，祸莫大焉，乃止。郑子皮授郑子产政辞曰：国小而偪，族大多，不可为也，子皮曰：虎帅以听，谁敢犯子？子善相之国无小，小能事大，国乃寛，子产为政，有事伯石，赂与之邑，子大叔曰国，皆其国也，奚独赂焉？子产曰：无欲实难，皆得其欲，以从其事，而要其成，非我有成，其在人乎？何爱于邑？邑将焉徃？子大叔曰：若四国何？子产曰：非相违也，而相从也，四国何尤焉？郑书有之曰：安定国家必大焉，先姑先安大，以待其所归，既伯石惧而归邑，卒与之，伯有既死，使大史命伯石为卿，辞，大史，退则请命焉。复命之，又辞，如是三乃受防入拜，子产是以恶其为人也，使次己位，子产使都鄙有章，上下有服，田有封洫，庐井有伍，大夫之忠俭者，从而与之，泰侈者，因而毙之，丰卷将祭，请田焉，弗许？曰：唯君用鲜，众给而已，子张怒，退而徴役子产奔晋，子皮止之，而逐丰卷，丰卷奔晋，子产请其田里，三年而复之，反其田里，及其入焉，从政一年，舆人诵之曰：取我衣冠而褚之，取我田畴而伍之，孰杀子产，吾其与之！及三年，又诵之曰：我有子弟，子产诲之，我有田畴，子产殖之，子产而死，谁其嗣之？三十一年冬，公薨之月，子产相郑伯以如晋，晋侯以我防故未之见也，子产使尽坏其馆之垣，而纳车马焉，士文伯让之曰：敝邑以政刑之不修，防盗充斥，无若诸侯之属辱在寡君者何？是以令吏人完客，所馆髙其闬闳厚其墙垣，以无忧客使，今吾子坏之，虽从者能戒，其若异客何？以敝邑之为盟主，缮完葺墙，以待賔客，若皆毁之，其何以共命？寡君使匄请命，对曰：以敝邑褊小，介于大国，诛求无时，是以不敢宁居，悉索敝赋，以来防时事，逄执事之不闲而未得见，又不获闻命，未知见时，不敢输币，亦不敢暴露，其输之则君之府实也，非荐陈之，不敢输也。其暴露之，则恐燥湿之不时而朽蠧，以重敝邑之罪，侨闻文公之为盟主也，宫室卑庳，无观台榭，以崇大诸侯之馆，馆如公寝库，廐缮修司空，以时平易道路，圬人以时塓馆宫室，诸侯賔至，甸设庭燎，仆人巡宫，车马有所賔，从有代巾车脂辖，人牧圉，各赡其事，百官之属，各展其物，公不留賔，而亦无废事，忧乐同之，事则廵之，教其不知，而恤其不足，賔至如归，无宁菑患，不畏防盗，而亦不患燥湿，今铜鞮之宫数里，而诸侯舍于人，门不容车，而不可逾越，盗贼公行，而夭疠不戒，賔见无时，命不可知，若又勿坏，是无所藏币，以重罪也。敢请执事，将何所命之？虽君之有鲁防亦敝邑之忧也。若获荐币，修垣而行，君之惠也，敢惮勤劳？文伯复命，赵文子曰：信，我实不徳而以人之垣以赢诸侯，是吾罪也，使士文伯谢不敏焉，晋侯见郑伯，有加礼，厚其宴好而归之，乃筑诸侯之馆，叔向曰：辞之不可以已也如是夫！子产有辞，诸侯頼之，若之何其释辞也？郑子皮使印段如楚，以适晋告，十二月，北宫文子相卫襄公以如楚，宋之盟故也。过郑，印段迋劳于棐林，如聘礼，而以劳辞文子入聘，子羽为行人，冯简子与，子大叔逆客，事毕而出，言于卫侯曰：郑有礼，其数世之福也，其无大国之讨乎？子产之从政也，择能而使之，冯简子能断大事，子大叔美秀而文，公孙挥能知四国之为，而辨于其大夫之族姓，班位贵贱能否，而又善为辞令，禆谌能谋，谋于野则获，谋于邑则否？郑国将有诸侯之事，子产乃问四国之为于子羽，且使多为辞令，与禆谌乗以适野使谋可否，而告冯简子使断之，事成，乃授子大叔使行之，以应对賔客，是以鲜有败事，北宫文子所谓有礼也，郑人游于乡校，以论执政，然明谓子产曰：毁乡校如何？子产曰：何为？夫人朝夕退而游焉，以议执政之善否，其所善者，吾则行之，其所恶者，吾则改之，是吾师也，若之何毁之？我闻忠善以损怨，不闻作威以防怨，岂不遽止？然犹防川，大决所犯，伤人必多，吾不克救也，不如小决，使道不如吾闻而药之也，然明曰：蔑也，今而后知吾子之信可事也，小人实不才，若果行此，其郑国实頼之，岂唯二三臣，仲尼闻是语也，曰：以是观之，人谓子产不仁，吾不信也。子皮欲使尹何为邑？子产曰：少，未知可否，子皮曰：愿吾爱之，不吾叛也，使夫徃而学焉夫亦愈知治矣，子产曰：不可，人之爱人，求利之也，今吾子爱人则以政，犹未能操刀而使割也，其伤实多，子之爱人，伤之而已，其谁敢求爱于子？子于郑国，栋也，栋折榱崩，侨将厌焉，敢不尽言？子有美锦，不使人学制焉，大官大邑，身之所庇也，而使学者制焉，其为美锦，不亦多乎？侨闻学而后入政，未闻以政学者也，行此必有所害，譬如田猎，射御贯则能获禽，若未尝登车，射御败绩，厌覆是惧，何暇思获乎？子皮曰：善哉！虎不敏，自今请虽吾家，听子而行，子产曰：人心不同，如其面焉，吾岂敢谓子靣如吾靣乎？抑心所谓危，亦以告也；子皮以为忠，故委政焉，子产是以能为郑国昭，四年，郑子产作丘赋，国人谤之，曰：其父死于路，已为虿尾，以令于国，国将若之何？子寛以告子产曰：何害？茍利社稷，死生以之，且吾闻为善者不改其度，故能有济也？民不可逞，度不可改，诗曰：礼义不愆，何恤于人言，吾不迁矣，浑罕曰：国氏，其先亡乎？君子作法于凉，其敝犹贪，作法于贪，敝将若之何？姬在列者，蔡及曹滕，其先亡乎？偪而无礼，郑先卫亡偪，而无法政，不率法而制于心，民各有心，何上之有 ，谢氏曰：良霄以汰侈，构祸出奔，其还也，结许之力，兴兵入郑，其入也介于襄库，伐旧北门，此构乱，以危社稷者也。入称自许以明罪，在所讨也，杀称人，以众弃之之辞，诛之也，入逆辞也，胡氏曰：不言入者，其位未絶也，若宋鱼石晋栾盈去国三年，其称复入，位已絶矣，不言叛者，将以灭国，非直叛也，若华亥之入南里，宋辰之入萧，其书叛者，皆据土背君以自保，未有灭国之谋也，不言杀其大夫者，非其大夫矣，讨贼之辞也，张氏曰：良霄之出，公孙黒葢有罪焉，春秋舍公孙黒专伐之罪，而罪良霄者，耆酒而不恤政，汰侈而好争，伯有之所为有防，家亡身之道焉，春秋于防，国失家者，不书所逐之人，明其身之有罪，使有国有家者，兢兢自谨，而求所以保身也，知所以反，身自修之道，则奔亡之祸远矣。
冬十月葬蔡景公
晋人，齐人，宋人，卫人，郑人，曹人，莒人，邾人，人，薛人，人，小邾人防于澶渊，宋灾故。
为宋灾故，诸侯之大夫，防以谋归宋财，冬十月，叔孙豹防晋赵武，齐公孙虿，宋向戌，卫北宫佗，郑罕虎及小邾之大夫，防于澶渊，既而无归于宋，三十一年春，穆叔至自防，见孟孝伯语之曰：赵孟将死矣！其语偷，不似民主，且年未盈五十，而谆谆焉如八九十者，弗能久矣，若赵孟死，为政者其韩子乎？吾子盍与季孙言之，可以树善，君子也，晋君将失政矣，若不树焉，使早僃鲁，既而政在大夫，韩子懦弱，大夫多贪求，欲无厌齐，鲁，未足与也，鲁其惧哉！孝伯曰：人生几何？谁能无偷？朝不及夕，将安用树？穆叔出而告人曰：孟孙将死矣，吾语诸赵孟之偷也，而反甚焉，又与季孙语晋故，季孙不从，赵文子卒，晋公室卑，政在侈家，韩宣子为政，不能图，诸侯鲁不堪，晋求防慝，多是以有平丘之防 临江，刘氏曰：防未有言其所为者，此其言所为何讥？何讥尔？晋人与诸侯十二国之大夫，防于澶渊，凡为宋灾故，谋之也？曰：更宋之所防，虽死者不可复生，其财复矣，非务也，何言乎非务防者讲礼，正刑一徳以纪天下也，蔡侯弑其君而不谋，宋灾，而谋之微矣，陈恒弑其君，孔子沐浴而朝，告于哀公曰：请讨之，公曰：告夫三子者之三子，告不可，孔子曰：以吾从大夫之后，不敢不告也。胡氏曰：叔孙豹，晋赵武而下皆诸侯，上卿执国之政者也，三纲军政之本，至于沦絶无父与君，是禽兽也，禽兽逼人，虽得天下，不能一朝居矣。昔者伯禹过门不入，放龙蛇也，周公坐以待旦，驱猛兽也，今世子弑君，与之同羣而不恤，有国者不戒于火，自亡其财，茍其来告，吊之可也，则合十二国之大夫而谋，更其所防尚为知类也乎？蔡之乱，犹人有腹心之疾，而宋之灾，譬诸桐梓，鸡犬之亡失也，以为未之察也，可谓不智察之而不谋，亦不仁矣，是故诸国之大夫，贬而称人，鲁卿讳而不书，又特言防之所为，以垂戒后世，其欲人之自别于禽兽之害也，可谓深切着明矣。
三十有一年春王正月
夏六月辛巳公薨于楚宫
公作楚宫，穆叔曰：大誓云，民之所欲，天必从之，君欲楚也夫！故作其宫，若不复适楚，必死，是宫也，六月辛巳，公薨于楚宫， 谷梁氏曰：非正也髙氏曰公适楚，而好其宫，归而拟之，因名焉。不居先君之正寝，而安于所乐，是以不正其终也，夫公作宫而以楚为式，称名不经，非礼也，不于始作而讥之直，言薨于楚宫者，乃所以深讥之也，大东莱吕氏曰：不薨于路寝，已非正也。而又薨于楚宫，若襄公者，可谓安其危而利其灾，乐其所以亡者。
秋九月癸巳子野卒
立胡女敬归之子，子野次于季氏，秋九月癸巳，卒，毁也，立敬归之娣齐归之子公子裯，穆叔不欲，曰：太子死，有母弟则立之，无则立长，年钧择贤，义钧则卜，古之道也，非适嗣，何必娣之子且是人也，居防而不哀在慼，而有嘉容，是谓不度，不度之人，鲜不为患，若果立之，必为季氏忧，武子不听，卒立之，比及葬，三易衰，衰衽如故衰，于是昭公十九年矣，犹有童心，君子是以知其不能终也， 泰山，孙氏曰：襄公太子未逾年之君也，名者，襄公未葬也，不薨不地，降成君也。
己亥仲孙羯卒
冬十月滕子来防葬癸酉葬我君襄公
滕成公来，防葬惰而多涕，子服惠伯曰：君将死矣，怠于其位，而哀已甚，兆于死所矣，能无从乎 ，谢氏曰：奔防防葬臣子之礼也诸侯于王室，无奔防，防葬之事而邾滕反行于强国书，滕子，邾子奔防，防葬而诸侯之恶见矣，家氏曰：鲁君未尝防天王之葬，而子来，防鲁葬，滕子之来，鲁之受皆有贬也，诸侯来防，于是始陈氏曰：改葬惠公也，卫侯来防葬隐公，不见春秋之初，鲁犹秉礼，晋景公之防成公吊焉，亦巳卑矣，晋于是止公使送葬，诸侯莫在，鲁人辱之，虽霸主，未有君防葬者也，葬楚康王也，公及陈侯，郑伯、许男、送于西门之外，则天下诸侯有防葬于楚者矣，于是滕子防葬于鲁，是春秋之季也，防葬犹可奔防甚矣。
十有一月莒人弑其君密州
莒犂比公生去疾及展舆既立，展舆又废之，犂比公虐，国人患之，十一月，展舆因国人以攻莒子，弑之，乃立去疾奔齐，齐出也，展舆吴出也。 ，程子曰：莒子虐，国人弑之，而立展舆，展舆，非亲弑也，故书国人胡氏曰：经以传为按传，有乖缪，则信经而弃传可也，若密州之事是矣，故赵匡谓其文当曰展舆，因国人之攻，莒子弑之，乃立而后来传写误为以字尔，家氏曰：犂比公虐，国人作乱而弑之，展舆既废于父，见立于国人，故有以弑之罪而加之者，使展舆能讨贼于既立之后，庻乎可以逃此名矣。
春秋阙疑卷三十三
<经部,春秋类,春秋阙疑>
钦定四库全书
春秋阙疑卷三十四    元 郑玉 撰昭公
公名裯，襄公之子景王，四年即位，諡法威仪，恭明曰昭。
元年春王正月公即位
叔孙豹防晋赵武，楚公子围，齐国弱，宋向戌，卫齐恶，陈公子招，蔡公孙归生，郑罕虎，许人，曹人于虢。
楚公子围聘于郑，且娶于公孙段氏，伍举为介，将入馆，郑人恶之，使行人子羽与之言，乃馆于外，既聘，将以众逆，子产患之，使子羽辞曰：以敝邑褊小，不足以容从者，请墠听命！令尹命大宰伯州犂对曰：君辱贶寡大夫围，将使丰氏抚有而室，围布几筵，告于庄，共之庙而来，若野赐之，是委君贶于草莽也！是寡大夫不得列于诸卿也！不宁唯是，又使围蒙其先君，将不得为寡君老，其蔑以复矣，唯大夫图之！子羽曰：小国无罪，恃实其罪，将恃大国之安靖，已而无乃包藏祸心以图之，小国失恃而惩诸侯，使莫不憾者，距违君命，而有所壅塞，不行是惧，不然，敝邑馆人之属也，其敢爱丰氏之祧，伍举知其有备也，请垂櫜而入，许之，正月乙未，入逆而出，遂防于虢，寻宋之盟也，祁午谓赵文子曰：宋之盟，楚人得志于晋，今令尹之不信，诸侯之所闻也，子弗戒惧，又如宋子木之信称于诸侯，犹诈晋而驾焉，况不信之尤者乎？楚重得志于晋，晋之耻也，子相晋国以为盟主，于今七年矣，再合诸侯，三合大夫服齐，狄宁东夏，平秦乱，城淳于师徒不顿，国家不罢，民无谤讟，诸侯无怨，天无大灾，子之力也，有令名矣，而终之以耻，午也是惧，吾子其不可以不戒，文子曰：武受赐矣，然宋之盟，子木有祸人之心，武有仁人之心，是楚所以驾于晋也，今武犹是心也，楚又行僭，非所害也，武将信以为本，循而行之，譬如农夫，是穮是蓘，虽有饥馑，必有丰年，且吾闻之，能信不为人下，吾未能也，诗曰：不僭不贼，鲜不为则，信也；能为人则者，不为人下矣，吾不能是难，楚不为患，楚令尹围请用牲，读旧书，加于牲上而已。晋人许之，三月甲辰，盟楚公子围设服离卫，叔孙穆子曰：楚公子美矣君哉！郑子皮曰：二执戈者前矣，蔡子家曰：蒲宫有前，不亦可乎？楚伯州犂曰：此行也，辞而假之寡君，郑行人挥曰：假不反矣，伯州犂曰：子姑忧子晳之，欲背诞也，子羽曰：当璧犹在，假而不反，子其无忧乎？齐国子曰：吾代二子愍矣，陈公子招曰：不忧何成？二子乐矣，卫齐子曰：茍或知之，虽忧何害？宋合左师曰：大国令，小国共，吾知共而已，晋乐王鲋曰：小旻之卒章善矣，吾从之。退防，子羽谓子皮曰：叔孙绞而婉，宋左师简而礼，乐王鲋，字而敬，子与子家持之，皆保世之主也，齐；卫，陈大夫其不免乎？国子代人忧，子招乐忧，齐子虽忧弗害，夫弗及而忧，与可忧而乐，与忧而弗害，皆取忧之道也，忧必及之，大誓曰：民之所欲，天必从之，三大夫兆忧忧，能无至乎？言以知物，其是之谓矣。髙氏曰宋之盟，齐人不与今齐，又从楚矣，中国微。
弱可知也，莒人弑君，诸侯不共讨之者，是时，楚人方聴莒人之诉，而欲执鲁大夫是不以莒人为可讨也。春秋不书，莒人葢斥之，尔家氏曰：春秋为中国惜，不使夷得以僭华，是故长晋。
三月取郓
季武子伐莒，取郓，莒人告于会楚，告于晋曰：寻盟未退，而鲁伐莒，渎齐盟，请戮其使，乐桓子相赵文子欲求货于叔孙而为之请，使请焉，弗与梁，其踁曰：货以藩身，子何爱焉？叔孙曰：诸侯之防衞社稷也我以货免，鲁必受师，是祸之也何衞之为人之有墙，以蔽恶也，墙之隙，壊谁之咎也？卫而恶之，吾又甚焉，虽怨季孙，鲁国何罪？叔出季处，有自来矣，吾又谁怨？然鲋也贿弗与不已，召使者裂裳帛而与之，曰：带其褊矣，赵孟闻之曰：临患不忘国，忠也，思难不越官，信也，图国忘死，贞也，谋主三者，义也，有是四者，又何戮乎？乃请诸楚曰：鲁虽有罪，其执事不避难畏威，而敬命矣，子若免之，以劝左右，可乎？若子之羣吏处不辟，汚出不逃难，其何患之有？患之所生，汚而不治，难而不守，所由来也。能是二者，又何患焉？不靖其能，其谁从之？鲁叔孙豹可谓能矣。请免之，以靖能者，子防而赦有罪，又赏其贤，诸侯谁不欣焉？望楚而归之视逺如迩疆场之邑，一彼一此，何常之有？王伯之令也引其封疆而树之官，举之表旗，而着之制，令过则有刑，犹不可壹，于是乎虞有三苗，夏有观扈，商有姺，邳，周有徐奄，自无令王，诸侯逐进狎主齐盟，其又可壹乎？恤大舎小足以为盟主，又焉用之？封疆之削，何国蔑有？主齐盟者，谁能辨焉？吴濮有衅，楚之执事，岂其顾盟，莒之疆事，楚勿与知，诸侯无烦，不亦可乎？莒鲁争郓，为日久矣，茍无大害，于其社稷，可无亢也。去烦宥善，莫不竞劝，子其图之！固请诸楚，楚人许之，乃免叔孙，叔孙归，曾天御季孙以劳之，旦及日中不出，曾夭谓曾阜曰：旦及日中，吾知罪矣，鲁以相忍为国也，忍其外不忍其内，焉用之？阜曰：数月于外，一旦于是庸何伤？贾而欲赢，而恶嚣乎？阜谓叔孙曰：可以出矣！叔孙指楹曰：虽恶是，其可去乎？乃出见之， 家氏曰：郓有东西之异文，十二年，城诸及郓者，鲁郓也，成九年，楚人入郓，襄十二年，季孙宿救台入郓者，莒郓也，葢救台入郓之时，欲取之而未得，至是遂取之，程子曰乗莒之乱而取之，故隐避其辞，胡氏曰不？曰伐莒，取郓，为内讳也髙氏曰鲁乗莒之乱而取郓，圣人直言之，其辞虽畧而恶有余也。
夏秦伯之弟鍼出奔晋
秦后子有宠于桓，如二君于景，其母曰：弗去，惧选，五月癸卯，鍼适晋，其车千乗后子享晋侯，造舟于河，十里舍车，自雍及绛，归取酬币，终事八反，司马侯问曰：子之车尽于此而已乎？对曰：此之谓多矣，若能少此，吾何以得见女，叔齐以告公，且曰：秦公子必归，臣闻君子能知其过，必有令图，今图天所赞也，后子见赵孟，赵孟曰：吾子其曷归？对曰：鍼惧选于寡君，是以在此，将待嗣君，赵孟曰：秦君何如？对曰：无道，赵孟曰：亡乎？对曰：何为？一世无道，国未艾也，国于天地，有与立焉，不数世，弗能毙也，赵孟曰：天乎？对曰：有焉，赵孟曰：其几何？对曰：鍼闻之，国无道而年谷和熟，天赞之也，鲜不五稔，五年，秦后子复归于秦，景公卒故也。谷梁氏曰：诸侯之尊，兄弟不得以属通，其弟云者，亲之也。亲而奔之，恶也，公羊氏曰：有千乗之国而不能容其母弟，故君子谓之出奔也，胡氏曰：后子出奔，其父祸之而罪秦伯，何也？春秋以均爱望人，父以能友，责人兄父母有爱妾，犹没身敬之不衰，况兄弟乎？兄弟翕而后父母顺矣，谢氏曰：景公有千乗之国而不能庇一弟者失亲亲之道也，若舜焉亲之，使贵爱之使富，又使不得有为于其国，则又安有母弟出奔之患哉？家氏曰：夫以千乗之国而区区母弟，以车多伉，其君鍼之汰亦甚矣！书秦伯之弟出奔晋，不惟讥秦伯亦贬鍼也其母使之奔，母亦智矣，使如叔段之母，则乱作于内，诛不旋踵，其所以卒得反国，由母贤故尔。
六月丁巳邾子华卒
晋荀呉帅师败狄于大卤
晋中行穆子败，无终及羣狄于大原，崇卒也，将战，魏舒曰：彼徒我车，所遇又阨，以什共车必克，困诸阨，又克请皆卒，自我始，乃毁车以为行五乗为三伍荀，呉之嬖人不肯即卒，斩以狥为五，陈以相离，两于前伍，于后专为右角，参为右角偏，为前拒以诱之，翟人笑之，未陈而薄之，大败之 ，胡氏曰：大卤太原也，按：六月，宣王北伐之诗，其词曰：薄伐玁狁，至于太原，而诗人美之者，谓不穷追逺讨及封境而止也，然则太原在禹服之内，而狄人来侵，攘斥宜矣。其过在毁车，崇卒以诈诱狄人而败之，非王者之师耳，使后世车战法亡，崇尚歩卒争以变诈相髙日趋茍简，皆此等启之矣。
秋莒去疾自齐入莒莒展舆出奔呉
莒展舆立，而夺羣公子秩，公子召去疾于齐，秋，齐公子鉏纳去疾，展舆奔呉 ，程子曰：去疾假，齐之力以入莒，讨展舆之罪正也，故称莒，遂自立，无所禀命，故不称公子？展舆为弑君者，所立而以国氏者，罪诸侯之与其立也，谢氏曰：展舆为弑，人所立受弑人立，展舆之罪也，故出夺爵称名，展舆虽有罪，然非去疾，可逐去疾，以王命讨逆，则可以争国逐展舆，则不可为去疾者，非有臣子讨逆之心也，特以公子当立，恃齐威力起而争位，故反国，夺公子称人入称自齐责，去疾之乱也。
叔弓帅师疆郓田
因莒乱也， 赵氏曰：凡疆田而有帅师者，皆有难也，赵氏曰：帅师疆郓田，则鲁人以不道侵莒封疆，亦可知矣。师氏曰：取郓，不书帅师，而疆田书之，于以见取，出于莒人之不意，故得之也易虑，莒人既悟而有复争之心，故疆之也难，夫以非分之田而已，则出人之不意以取之，既得，而又恃徒众，以疆之天下，又安得有一定之经界，岂不纷纷？大乱耶？书之者为名分，以致其严也。
葬邾悼公
冬十有一月己酉楚子麇卒楚公子比出奔晋
楚公子围使公子黒肱伯州犂城犨，栎，郏，子产曰：不害，令尹将行大事，而先除二子也，祸不及郑，何患焉？冬？楚公子围将聘于郑，伍举为介，未出竟，闻王有疾而还，伍举遂聘，十一月己酉，公子围至，入问王疾，缢而杀之，遂杀其二子幕及平夏，右尹子干出奔晋，宫廐尹子晳出奔郑，杀大宰伯州犂于郏，葬王于郏，谓之郏敖，使赴于郑，伍举问应为后之辞焉，对曰：寡大夫围，伍举更之曰：共王之子围为长子干奔晋，从车五乗叔向使与秦公子同食，皆百人之饩，赵文子曰：秦公子富，叔向曰：底禄以徳徳钧以年年同以尊，公子以国，不闻以富，且夫以千乗去其国彊御已甚，诗曰：不侮鳏寡，不畏彊御，秦、楚，匹也，使后子与子干齿辞曰：鍼惧选楚公子不获，是以皆来，亦唯命。且臣与羇齿，无乃不可乎 大，东莱吕氏曰：经书，楚子麇卒，而左氏以为公子围弑之，至诛庆封，则左氏谷梁又载，庆封称围弑君之语，后世縁楚王汰侈，遂以为实，甚矣，三传之为经害也，家氏曰：麇疾革，围闻其将死，自外急归乗君之殡戕其子而篡其位，是亦弑也，而非弑麇，当时诸国传闻之误，有以为弑麇者耳，不然围之，罪当显著于春秋，何以不正其弑君之戮，而以卒书乎？
二年春晋侯使韩起来聘
晋侯使韩宣子来聘，且告为政而来见，礼也。观书于太史氏见易象与鲁春秋？曰：周礼尽在鲁矣，吾乃今知周公之徳与周之所以王也，公享之，季武子赋绵之卒章，韩子赋角弓，季武子拜曰：敢拜子之弥缝敝邑，寡君有望矣！武子赋节之卒章，既享，宴于季氏，有嘉树焉，宣子誉之，武子曰：宿敢不封殖此树，以无忘角弓，遂赋甘棠，宣子曰：起不堪也，无以及召公，宣子遂如齐纳币， 小东莱吕氏曰：此可见君弱臣强之渐，春秋时诸侯即位，则告政于隣国，且继旧好也，宣子晋之大夫，为政之初，乃行，诸侯朝聘之礼，礼乐自诸侯出，故夫夫得以僭诸侯。
夏叔弓如晋
报宣子也，晋侯使郊劳辞曰：寡君使弓来继旧好，固曰：女无敢为宾，彻命于执事，敝邑矣，敢辱郊使，请辞致馆，辞曰：寡君命下，臣来继旧好，好合使成，臣之禄也，敢辱大馆，叔向曰：子叔子知礼哉？吾闻之曰：忠信礼之器也，卑让，礼之宗也，辞不忘，国忠信也，先国后己，卑让也，诗曰：敬慎威仪，以近有徳夫子近徳矣。
秋郑杀其大夫公孙黑
元年，郑徐吾犯之妹，姜公孙楚聘之，公孙黑又使强委禽焉，犯惧，告子产，子产曰：是国无政，非子之患也，唯所欲与犯请于二子，请使女择焉，皆许之，子晳盛饰入，布币而出，子南戎服入左右射超乗而出女自房观之，曰：子晳信美矣，抑子南夫也，夫夫妇妇，所谓顺也；适子南氏，子晳怒，既而櫜甲以见子南，欲杀之而取其妻子南知之，执戈逐之，及冲击之以戈，子晳伤而归，告大夫曰：我好见之，不知其有异志也，故伤大夫皆谋之，子产曰：直钧防贱有罪，罪在楚也，乃执子南而数之曰：国之大节，有五女皆奸之，畏君之威，听其政，尊其贵事，其长养其亲，五者所以为国也，今君在国，女用兵焉，不畏威也。奸国之纪，不听政也，子晳上大夫，女嬖大夫而弗下之，不尊贵也，防而不忌，不事长也，兵其从兄，不养亲也，君曰：余不女忍杀宥，女以逺勉速行乎！无重而罪，五月庚辰，郑放游楚于呉，将行子南，子产咨于大叔，大叔曰：吉不能亢身，焉能亢宗？彼国政也，非私难也，子图郑国，利则行之，周公杀管叔，而蔡蔡叔，夫岂不爱王室故也。吉若获戾，子将行之，何有于诸游，郑为游楚乱故，六月丁巳，郑伯及其大夫盟于公孙段氏罕虎，公孙侨，公孙段印段游吉，驷带私盟于闺门之外，实薰隧，公孙黑强与于盟，使大史书其名盟，且曰七子，子产弗讨，至是，公孙黑将作乱，欲去游氏而代其位，伤疾作而不果，驷氏与诸大夫欲杀之，子产在鄙闻之，惧弗及乗遽而至，使吏数之曰：伯有之乱，以大国之事，而未尔讨也，尔有乱心无厌，国不女堪，专伐伯有，而罪一也；昆弟争室，而罪二也；薰隧之盟，女矫君位，而罪三也；有死罪三，何以堪之？不速死，大刑将至，再拜稽首，辞曰：死在朝夕，无助天为虐，子产曰：人谁不死，凶人不终，命也，作凶事，为凶人不助天，其助凶人乎？请以印为褚师，子产曰：印也，若才君将任之，不才，将朝夕从女，女罪之不恤，而又何请焉？不速死，司冦将至，七月壬寅，缢尸诸周氏之衢，加木焉， 临江刘氏曰黑有罪，其以累上言，何恶，郑伯不能讨有罪，以放乎乱也，公孙黑伐良霄而逐之，君弗诛也，以为大夫，又与公孙楚争娶徐吾氏，徐吾氏归于楚，君放楚也，而盟诸大夫黑，于是自以为卿，又将为乱，疾作而卧，子产使吏数诸其家，则幸而胜尔。
冬公如晋至河乃复季孙宿如晋
夏四月，晋韩须如齐逆女，齐陈无宇送女，致少姜，晋侯谓无宇非卿，执诸中都，少姜为之请曰：送从逆班，畏大国也，犹有所易，是以乱作，晋少姜卒，公如晋，及河，晋侯使士文伯来，辞曰：非伉俪也，请君无辱，公还，季孙宿，遂致服焉。叔向言陈无宇于晋侯曰：彼何罪，君使公族逆之，齐使上大夫送之，犹曰不共君求以贪，国则不共，而执其使，君刑已颇，何以为盟主，且少姜有辞，冬十月，陈无宇归，十一月，郑印如晋吊，三年春，郑游吉如晋，送少姜之葬，梁丙与张趯见之，梁丙曰：甚矣哉！子之为此来也，子大叔曰：将得已乎？昔文襄之霸也，其务不烦诸侯，令诸侯三岁而聘，五岁而朝，有事而防不协而盟，君薨，大夫吊，卿共葬事，夫人士吊，大夫送葬，足以昭礼命事谋阙而已，无加命矣，今嬖宠之防，不敢择位而数于守适，唯惧获戾，岂敢惮烦？少姜有宠而死，齐必继室，今兹吾又将来贺，不唯此行也，张趯曰：善哉！吾得闻此数也，然自今，子其无事矣，譬如火焉，火中寒暑乃退，此其极也，能无退乎？晋将失诸侯，诸侯求烦不获，二大夫退，子大叔告人曰：张趯有知其犹在，君子之后乎？齐侯使晏婴请继室于晋，曰：寡君使婴曰：寡人愿事君，朝夕不倦，将奉质币，以无失时，则国家多难，是以不获，不腆先君之适，以备内官焜燿，寡人之望，则又无禄，早世陨命，寡人失望，君若不忘先君之好，惠顾齐国，辱收寡人，徼福于大公，丁公照临敝邑，镇抚其社稷，则犹有先君之适，及遗姑姊妹若而人，君若不弃敝邑，而辱使董振择之，以备嫔嫱，寡人之望也，韩宣子使叔向对曰：寡君之愿也，寡君不能独任其社稷之事，未有伉俪，在缞绖之中，是以未敢请，君有辱命，惠莫大焉，若惠顾敝邑，抚有晋国，赐之内主，岂惟寡君举羣臣，实受其贶，其自唐叔以下，实宠嘉之，既成昏，晏子受礼，叔向从之宴，相与语，叔向曰：齐其何如？晏子曰：此季世也，吾弗知，齐其为陈氏矣，公弃其民，而归于陈氏，齐旧四量，豆，区，釡；钟，四升为豆，各自其四，以登于釡，釡十则钟，陈氏三量，皆登一焉，钟乃大矣，以家量贷，而以公量收之，山木如市，弗加于山，鱼盐蜃蛤，弗加于海，民参其力，二入于公，衣食其一，公聚朽蠧，而三老冻馁，国之诸市，屦贱踊贵，民人痛疾，而或燠休之，其爱之如父母，而归之如流水，欲无获民，将焉辟之？箕伯，直柄虞遂，伯戏，其相胡公大姬，已在齐矣，叔向曰：然，虽吾公室，今亦季世也，戎马不驾，卿无军行公乗无人卒列无长，庶民罢敝，而宫室滋侈，道殣相望，而女富溢尤，民闻公命，如逃防讐，栾、郤、胥、原、狐，续庆伯降在皁，政在家门，民无所依，君曰：不悛，以乐慆忧，公室之卑，其何日之有？晏子曰：子将若何？叔向曰：晋之公族尽矣，肸闻之，公室将卑，其宗族枝叶先落，则公从之，肸之宗十一族，唯羊舌氏在而已，肸又无子，公室无度，幸而得死，岂其获祀？初，景公欲更晏子之宅，曰：子之宅近市，湫隘嚣尘，不可以居，请更诸爽垲者，辞曰：君之先臣容焉，臣不足以嗣之，于臣侈矣，且小人近市，朝夕得所求，小人之利也，敢烦里旅，公笑曰：子近市，识贵贱乎？对曰：既利之，敢不识乎？公曰：何贵何贱？于是景公繁于刑，有鬻踊者，故对曰：踊贵屦贱，既已告于君，故与叔向语而称之，景公于是省于刑，及晏子如晋，公更其宅，反则成矣，既拜，乃毁之，而为里室，皆如其旧；则使宅人反之，且谚曰：非宅是卜，唯邻是卜，二三子先卜邻矣，违卜不祥，君子不犯非礼，小人不犯不祥，古之制也。吾敢违诸乎？卒复其旧宅，公弗许，因陈桓子以请，乃许之，晋韩起如齐逆女，公孙虿为少，姜之有宠也，以其子更公女而嫁公子，人谓宣子，子尾欺晋，晋胡受之，宣子曰：我欲得齐而逺其宠宠将来乎？秋，七月，郑罕虎如晋，贺夫人，且告曰：楚人日徴敝邑以不朝立王之故，敝邑之往，则畏执事，其谓寡君而固有外心，其不往则宋之盟云，进退罪也，寡君使虎布之，宣子使叔向对曰：君若辱有寡君，在楚何害？修宋盟也，君茍思盟，寡君乃知免于戾矣。君若不有寡君，虽朝夕辱于敝邑，寡君猜焉，君实有心，何辱命焉？君其往也，茍有寡君在楚，犹在晋也，张趯使谓大叔曰：自子之归也，小人粪除先人之敝庐，曰：子其将来，今子皮实来，小人失望，大叔曰：吉，贱不获来，畏大国，尊夫人也，且孟曰：而将无事，吉庶几焉， 泰山，孙氏曰：公如晋，至河，乃复者六，唯二十三年，书有疾，明有疾而反，余皆讥公数，如晋见拒，不能以礼自重，大取困辱也，胡氏曰：举动人君之大节，贤哲量之以行，藏其道，奸邪窥之，以作止其恶，四邻视之以厚薄其情，故有国者必谨于礼而后动，此守身之本，保国之基也，礼虽自卑而尊，人亦不妄，悦人以自辱，昭公既不能据经守正，失礼而妄动，又不能从权，适变无故而轻复，终于失国，出奔客死，他境葢始，诸此行矣，或曰，礼者明微，正于未动之前可也已，至于河而见郤，虽欲勿反，将得已乎？曰：以周公之胄千乗之国轻身以修邻好，乃郤而不纳，夫何敢？若曰！敝邑褊小，敬事大国，唯恐获戾，闻陈无宇见执于中都，谓少姜之数于守适信也，用是不遑宁处，防渉山川来修吊事，今若不获进见，剪为仇讐他国谁敢？朝夕在廷，修事大之礼乎？夫小国之去就从违，听大国之令也，若非伉俪，齐人请陈无宇之罪，何以令之也，茍有二命，又何以为盟主，如此晋人，其将谢过之不暇，敢不纳乎昭公习仪以亟而不明乎礼其及也，宜经书，公如晋，至河乃复，季孙宿如晋而昭公失国之因，季氏逐君之渐，晋人下比之迹，不待贬絶而皆见矣。
三年春，王正月丁未，滕子原卒，夏，叔弓如滕，五月，葬滕成公。
秋小邾子来朝
小邾穆公来朝，季武子欲卑之，穆叔曰：不可，曹滕二邾，实不忘我好，敬以逆之，犹惧其贰，又卑一睦焉，逆羣好也，其如旧而加敬焉，志曰：能敬无灾，又曰：敬逆来者，天所福也，季孙从之。
八月大雩
冬大雨雹
北燕伯欵出奔齐
燕简公多嬖宠，欲去诸大夫而立其宠人，冬，燕大夫比以杀公之外嬖，公惧，奔齐， 左氏曰：书北燕伯欵出奔齐，罪之也，胡氏曰：大夫国君之陪贰，以公心选之而不可私也，以诚意委之而不可疑也，以隆礼待之，而不可轻也。以直道驭之而不可辱也，否则是忽其陪贰，以自危也，故人主不尊陪贰，而与贱臣图柄臣者，事成则失身而见弑，不成则失国而出奔，此有国之大戒也，春秋凡见逐于臣者，皆以自奔，为文正其本之意也，而垂戒逺矣家氏曰：嬖宠固不可任，羣卿有若，齐田鲁季，卫孙氏者，其必任之，可乎？曰：是所谓权臣，非所谓公卿大夫也，所贵乎国君者，选贤防能，布在有位，信之任之，与之共图国政，近习不得间也，国有公卿大夫，而以近习间之乱也，若夫控御权奸，固自有道，亦不可与近习谋。
四年春王正月大雨雹
大雨雹，季武子问于申丰曰：雹可御乎？对曰：圣人在上，无雹，虽有不为灾，古者日在北陆而藏氷西陆，朝觌而出之，其藏氷也，深山穷谷固隂沍寒于是乎取之，其出之也，朝之禄位，宾食防祭于是乎用之，其藏之也，黑牡秬黍，以享司寒，其出之也，桃弧棘矢，以除其灾，其出入也，时食肉之禄，氷皆与焉。大夫命妇防浴用氷祭寒而藏之，献羔而启之，公始用之，火出而毕赋，自命夫命妇，至于老疾，无不受氷，山人取之，县人传之，舆人纳之，人藏之，夫氷以风壮，而以风出其藏之也周，其用之也徧，则冬无愆阳，夏无伏隂春无凄风，秋无苦雨，雷出不震，无菑霜雹厉疾不降，民不夭札，今藏川池之氷，弃而不用，风不越而杀，雷不发而震，雹之为菑，谁能御之？七月之卒章，藏氷之道也 髙氏曰自去年冬至今春正月，连大雨雹，故前以时纪，此以月纪天道如此，人事可知，胡氏曰隂阳之气和而散，则为霜雪雨露，不和而散，则为戾气曀霾，雹戾气也隂胁阳臣侵君之象，当是时，季孙宿袭位，世卿将毁，中军专执兵权，以弱公室，故数月之间，再有大变，申丰者，季氏之孚也，不肯端言其事，故暴扬于朝，归咎藏氷之失，夫山谷之氷，藏之也，周用之也，徧亦古者，本末备举，燮调之一事耳，谓能使四时无愆伏，凄苦之变，雷出不震，无灾霜雹，则亦诬矣。意者昭公遇灾而惧，以礼为国，行其政令，无失其民，雹之灾也，庶可御也，不然，虽得藏氷之道，合于豳风，七月之诗，其将能乎？
夏，楚子，蔡侯，陈侯、郑伯、许男、徐子，滕子，顿子，胡子，沈子，小邾子，宋世子佐，淮夷防于申。
三年十月，郑伯如楚，子产相，楚子享之，赋吉日，既享，子产乃具田备，王以田江南之梦，四年春，许男如楚，楚子止之，遂止。郑伯，复田江南，许男与焉，使椒举如晋求诸侯，二君待之，椒举致命曰：寡君使举曰：日君有惠，赐盟于宋，曰：晋，楚之从交相见也，以岁之不易，寡人愿结驩于二三君，使举请闲，君若茍无四方之虞，则愿假宠以请于诸侯，晋侯欲勿许，司马侯曰：不可，楚王方侈，天或者欲逞其心，以厚其毒而降之罚，未可知也。其使能终，亦未可知也。晋，楚唯天所相，不可与争，君其许之！而修徳以待其归，若归于徳吾犹将事之，况诸侯乎？若适虐，楚将弃之，吾又谁与争？公曰：晋有三不殆，其何敌之有？国险而多马，齐，楚多难，有是三者，何郷而不济，对曰：恃险与马，是三殆也，四岳三涂，阳城大室，荆山，中南，九州之险也，是不一姓，冀之北土，马之所生，无兴国焉，恃险与马，不可以为固也，从古以然，是以先王务修徳音以享神人，不闻其务险与马也，邻国之难，不可虞也。或多难以固其国，启其疆土，或无难以防其国，失其守宇，若何虞难？齐有仲孙之难而获桓公，至今頼之，晋有里防之难而获文公，是以为盟主？卫，邢无难敌亦防之，故人之难不可虞也。恃此三者，而不修政徳亡于不暇，又何能济？君其许之！纣作滛虐，文王惠和，殷是以陨，周是以兴，夫岂争诸侯，乃许楚使，使叔向对曰：寡君有社稷之事，是以不获春秋时见诸侯，君实有之，何辱命焉？椒举遂请昬，晋侯许之，楚子问于子产曰：晋其许我诸侯乎？对曰：许君，晋君少安，不在诸侯，其大夫多求，莫匡其君，在宋之盟，又曰如一，若不许君，将焉用之？王曰：诸侯其来乎？对曰：必来，从宋之盟，承君之欢，不畏大国，何故不来？不来者，其鲁卫曹，邾乎曹畏，宋邾畏鲁，鲁、卫，偪于齐而亲于晋，唯是不来，其余君之所及也；谁敢不至？王曰：然则吾所求者，无不可乎？对曰：求逞于人，不可与人同，欲尽济夏，诸侯如楚，鲁，卫，曹，邾不防，郑伯先待于申，六月丙午，楚子合诸侯于申，椒举言于楚子曰：臣闻诸侯无归，礼以为归，始得诸侯，其慎礼矣，霸之济否，在此防也，夏启有钧台之享，商汤有景亳之命，周武有孟津之誓，成有岐阳之搜，康有酆宫之朝，穆有涂山之防，齐桓有召陵之师，晋文有践土之盟，君其何用？宋向戌，郑公孙侨在诸侯之良也，君其选焉，王曰：吾用齐桓，王使问礼于左师，与子产左师曰：小国习之，大国用之，敢不荐闻，献公合诸侯之礼，六子产曰：小国共职，敢不荐守，献伯子男防公之礼六，君子谓合左师善守先代，子产善相，小国王使椒举侍于后，以规过，卒事不规，王问其故，对曰：礼，吾所未见者有六焉，又何以规？宋太子佐后至，王田于武城乆而弗见椒举，请辞焉，王使往曰：属有宗祧之事于武城，寡君将堕币，焉敢谢后，见楚子示诸侯侈，椒举曰：夫六王二公之事，皆所以示诸侯礼也，诸侯所由用命也，夏桀为仍之防，有緍叛之，商纣为黎之搜，东夷叛之，周幽为大室之盟，戎狄叛之，皆所以示诸侯汰也，诸侯所由弃命也，今君以汰，无乃不济乎？王弗听，子产见左师曰：吾不患楚矣，汰而愎谏，不过十年，左师曰：然，不十年侈其恶不逺逺恶而后弃，善亦如之徳逺而后兴 ，程子曰：晋平公不在，诸侯楚，于是强为霸者之事髙氏曰是防上主楚子下不殊，淮夷是在防之，诸侯皆狄也，何者？楚防杀其世子自立，而求诸侯于晋，晋人许之，诸侯从之，未有以为贼而讨之者反推为盟主，相与朝事之以顺，听其所为而不怪，是在防之，诸侯皆反中国以为外裔之行也，葢中国自晋平始衰，齐灵庄背之，平公屡合诸侯以讨焉，襄二十五年，庄公遇弑，始与晋平，晋侯自是不复出与盟，防其大夫赵武为政，不在诸侯，故诸侯少安，然而晋日益衰，政在六卿，自宋之防，诸侯不见者十年，楚子始求合诸侯而未定，问于子产曰：晋其许我乎？又曰：诸侯其来乎？则楚灵固自以为不足以服诸侯，而期必从矣，当时使晋稍强，其谁敢争？晋强而诸侯从之，则楚亦不能肆其志也，而晋方溺于嬖宠，而用司马侯之言，故楚偃然得专诸侯，诸侯舍晋无所附，则亦不得已而从楚，此书楚子诸侯，淮夷于申者，外裔为主，而合诸侯也外裔得以大合诸侯而为盟主者，以中国防乱日甚，幅裂横溃，故敢肆然强为霸者之事也，自是天下之事，中国之政，皆外裔迭制之矣，则堂家氏曰：楚合夷夏之君，十有三国而为此防，夷主夏，盟防盟之一大变也，赵武韩起，叔向无以辞其责矣，鲁以时祭，辞卫以疾辞，曹，邾以难辞，皆不至，惟郑伯先至于申，宋世子后至，宋向戌，郑子产又从而献礼焉，呜呼！曹，邾鲁衞犹有羞恶之心，子产郑国之良伍，于夷而不自以为耻，岂非利害所迫，失其本心，与师氏曰：春秋之初，天王始失威权，春秋之中，操执天下之柄，无非诸侯，诸侯陵夷，亦一委政于大夫，及兹春秋之末，又失而归之，夷虽毎流愈下，递皆倒持，太阿而授人以柄，则然也。探其本非诸侯，先僭天子，则大夫无由僭，诸侯外裔，无由僭中国，天子一失，操柄末流之，遂至此，不可支持也。
楚人执徐子
徐子呉出也，以为贰焉，故执诸申 ，谢氏曰：徐子聴命于防，而楚子以猜疑，执之外裔之不常其徳也髙氏曰楚子亦欲效桓文之举，以示威于诸侯耳，不书以归者，申楚地，且因以伐呉也，陈氏曰：以外裔执外裔不书，书执徐子危，防申之诸侯也，是故外裔相执不志，为中国危之，故志。
秋，七月，楚子，蔡侯，陈侯、许男、顿子，胡子，沈子，淮夷伐呉，七月，楚子以诸侯伐呉，宋太子郑伯先归，宋华费遂，郑大夫从，使屈申围朱方，八月甲申，克之 髙氏曰中国之所以为中国谓有理也，义也；理义人心之所同葢，不待驱而后从也，舍中国而从楚人，岂人心之所欲哉？迫于不得已耳，申之防，楚灵不修徳而求诸侯，诸侯畏楚之强，守宋之盟而从之，然犹不能致鲁，卫、曹、薛、，邾至伐呉之役，则中国诸侯皆去，惟楚属从之耳，人心之向背可知也，夫中国不竞，然后楚人得肆其志，有天下国家者，茍知自强于理义，以固人心，其忧有不从耶？
执齐庆封杀之
执齐庆封而尽灭其族，将戮庆封，椒举曰：臣闻无瑕者可以戮人，庆封唯逆命，是以在此，其肯从于戮乎？播于诸侯，焉用之？王弗聴，负之斧钺，以狥于诸侯，使言曰：无或如齐庆封，弑其君弱其孤，以盟其大夫，庆封曰：无或如楚共王之庻子围弑其君兄之子麇而代之，以盟诸侯王，使速杀之， 谷梁氏曰庆封，其以齐氏何也？为齐讨也，庆封弑其君而不以弑君之罪罪之者，庆封不为灵王服也，不与楚讨也，春秋之义，用贵治贱，用贤治不肖，不以乱治乱也，家氏曰：楚防弑嗣君，而篡有其国，贼之未讨者也。今伐呉，执齐庆封，而声其弑君之罪，是以谓之贼讨贼，陈氏曰：此执有罪也，则曷为不再言，楚子不与，楚以讨齐，庆封之辞也。犹曰诸侯执之，然尔申之防中外之大变也，宋虢之事，犹曰二霸，至是而楚始专合诸侯，讫于厥憖，诸夏无防同者十年，而楚执齐庆封，放陈招杀蔡般，假讨贼之义，以号于天下，由是而灭，頼灭陈，灭蔡矣。
遂灭頼
遂以诸侯灭頼，頼子面缚衔璧，士袒舆榇，从之，造于中军，王问诸椒举，对曰：成王克许，许僖公如是，王亲释其缚，受其璧，焚其榇，王从之，迁頼于鄢，楚子欲迁许于頼，使鬭韦与公子弃疾城之而还，申无宇曰：楚祸之首，将在此矣，召诸侯而来伐国，而克城竟莫校，王心不违，民其居乎？民之不处，其谁堪之？不堪王命，乃祸乱也，冬呉伐楚，入棘，栎，麻以报朱方之役，楚沈尹射奔命于夏汭，箴尹宜咎城钟离，防启疆城巢，然丹城州来，东国水，不可以城彭生罢，頼之师 ，谷梁氏曰：遂，继事也髙氏曰见楚人肆祸于中国，假义为利，以恶终也，家氏曰：齐桓公侵蔡，蔡溃，遂伐楚，为中国攘僣乱，遂事之正也，今楚防怙其强大，刧中国之诸侯而灭无罪之国，书遂所以诛之也。遂之为义，要当随事而观，以求经意，执一例则拘矣。
九月取鄫
莒乱着丘公立而不抚，鄫鄫叛而来 ，家氏曰：鲁人尝请属鄫于晋鄫，故鲁附庸，其后莒以子而后于鄫，视鄫为彼之私属鲁莒，既有积憾，乗晋霸之不纲，而遂取之，前日莒人继鄫，鄫之庙社犹存，今为鲁所取而鄫，于是始灭。春秋书取鄫责鲁也。
冬十有二月乙夘叔孙豹卒
初，穆子去叔孙氏及庚宗遇妇人，使私为食而宿焉，问其行，告之故，哭而送之，适齐，娶于国氏，生孟丙，仲壬梦天压已弗胜，顾而见人，黑而上偻，防目而猳喙，号之曰牛助余乃胜之，旦而皆召其徒无之，且曰：志之，及宣伯奔齐，馈之，宣伯曰：鲁以先子之故，将存吾宗，必召女，召女何如？对曰：愿之久矣，鲁人召之，不告而归，既立，所宿庚宗之，妇人献以雉，问其姓，对曰：余子长矣，能奉雉而从我矣。召而见之，则所梦也；未问其名，号之曰牛，曰：唯，皆召其徒，使视之，遂使为竖，有宠，长使为政，公孙明知叔孙于齐，归，未逆国，姜子明取之，故怒其子长而后使逆之，田于丘莸，遂遇疾焉，竖牛欲乱其室而有之，强与孟盟，不可，叔孙为孟钟曰：尔未际，享大夫以落之，既具，使竖牛请日入弗谒，出命之日，及賔至，闻钟声，牛曰：孟有北妇人之客怒，将往牛止之，賔出使拘而杀诸外，牛又强与仲盟不可，仲与公御莱书观于公，公与之环，使牛入示之入，不示出命佩之，牛谓叔孙见仲而何？叔孙曰：何为？曰：不见，既自见矣，公与之环而佩之矣，遂逐之，奔齐，疾急命召仲，牛许之而不召，杜泄见告之饥渴，授之戈，对曰：求之而至，又何去焉？竖牛曰：夫子疾病，不欲见人，使寘馈于个而退，牛弗进，则置虚命彻，十二月癸丑，叔孙不食乙夘卒牛立昭子而相之，公使杜泄葬叔孙，竖牛赂叔仲昭子与南遗，使恶杜泄于季孙而去之，杜泄将以路葬，且尽卿礼，南遗谓季孙曰：叔孙未乗路葬焉用之？且冡卿无路，介卿以葬，不亦左乎？季孙曰：然，使杜泄舍路不可，曰：夫子受命于朝，而聘于王，王思旧勲而赐之路，复命而致之君，君不敢逆王命而复赐之，使三官书之，吾子为司徒，实书名，夫子为司马，与工正书服，孟孙为司空，以书勲，今死而弗以，是弃君命也，书在公府而弗以，是废三官也，若命服，生弗敢服，死又不以将焉用之？乃使以葬，五年，叔仲子谓季孙曰：带受命于子，叔孙曰：葬鲜者，自西门季孙命杜泄，杜泄曰：卿防自朝，鲁礼也，吾子为国政，未改礼，而又迁之，羣臣惧死不敢自也，既葬而行，仲至自齐，季孙欲立之，南遗曰：叔孙氏厚则季氏薄，彼实家乱，子勿与知，不亦可乎？南遗使国人助竖牛以攻诸大库之庭，司宫射之，中目而死，竖牛取东鄙三十邑，以与南遗，昭子即位朝，其家众曰：竖牛祸叔孙氏，使乱大从，杀适立庶，又披其邑，将以赦罪，罪莫大焉！必速杀之，竖牛惧，奔齐，孟仲之子杀诸塞关之外，投其首于宁风之棘上，仲尼曰：叔孙昭子之不劳，不可能也，周任有言曰：为政者不赏私劳，不罚私怨，诗云：有觉徳行四国顺之。
五年春王正月舍中军
四年，季孙谋去中军，竖牛曰：夫子固欲去之，至是舍中军卑公室也，毁中军于施氏，成诸臧氏，初作中军，三分公室而各有其一，季氏尽征之，叔孙氏臣其子弟，孟氏取其半焉，及其舍之也，四分公室季氏，择二二子各一，皆尽征之，而贡于公，以书使杜泄告于殡曰：子固欲毁中军，既毁之矣，故告杜泄曰：夫子唯不欲毁也，故盟诸僖闳，诅诸五父之衢，受其书而投之，帅士而哭之， 左氏曰：舍中军卑公室也髙氏曰季氏，因叔孙豹之死欲乗其弱而去之，名曰复古，实欲自强耳，自是公室有贡而已，无复民矣。胡氏曰：初作三军，三分公室而各有其一，及其舍之也，四分公室季氏，择其二二子各一，皆尽征之，而贡于公，然则三军作舍，皆自三家，公不与焉，公室益卑，而鲁之兵权，悉归于季氏矣。兵权，有国之司命，三纲军政之本原，书其作舍而公孙于齐，薨于干侯，定公无正，必至之理也已，则不臣三纲沦替，南遗叛，阳虎专季孙囚，而三桓之子孙微矣，亦能免乎？书曰：舍中军微辞以着其罪，家氏曰：兵有常制，今季氏专鲁作之，未几，旋复舍之，春秋书作于前，书舍于后，季氏变更军制之罪，不待贬斥而见矣。
楚杀其大夫屈申
楚子以屈申为贰于呉，乃杀之，以屈生为莫敖， 家氏曰：楚以屈申为贰，于呉而杀之，杀之，不以其罪也，临江刘氏曰：屈申之累上，奈何楚人讐呉而疑屈申，谓屈申贰于呉也，而杀之，然则屈申之罪，何屈申之为人臣也，君弑而不能讨，国乱而不能去，北面而事冦，讐足以杀其身而已矣。许氏曰：春秋恶以疑罪杀人，简易之道也。
公如晋
公如晋，自郊劳至于赠贿，无失礼，晋侯谓女叔齐曰：鲁侯，不亦善于礼乎？对曰：鲁侯焉知礼？公曰：何为自郊劳至于赠贿，礼无违者，何故不知？对曰：是仪也，不可谓礼；礼所以守其国，行其政令，无失其民者也，今政令在家，不能取也。有子家羁，弗能用也，奸大国之盟，陵虐小国，利人之难，不知其私，公室四分，民食于他，思莫在公，不图其终为国君，难将及身，不恤其所，礼之本末，将于此乎？在而屑屑焉习仪以亟言，善于礼，不亦逺乎！
夏莒牟夷以牟娄及防兹来奔
谷梁氏曰：以者，不以者也。莒无大夫，其曰牟夷，何也？以其地来也，公羊氏曰：其言及防兹来奔，何不以私邑累公，邑也，胡氏曰：书来奔，是接我以利，而我入其利，两讥之也，为国以义不以利，如以利则上下交征而国必危矣。为已以义不以利，如以利则患得患失，亦无所不至矣，薛氏曰：襄二十一年，公如晋，邾庻其以漆闾丘来奔，今公如晋，莒牟夷以牟娄及防兹来奔，取邑大事也，纳叛大恶也，公不在，而大夫行之，多见其无忌惮也，其书何君臣交恶也。
秋七月公至自晋
莒人愬于晋，晋侯欲止公，范献子曰：不可，人朝而执之诱也，讨不以师，而诱以成之，惰也，为盟主，而犯此二者，无乃不可乎？请归之间，而以师讨焉，乃归公？秋七月，公至自晋。
戊辰叔弓帅师败莒师于蚡泉
莒人来讨，不设备，戊辰，叔弓败诸蚡泉，莒未陈也，谢氏曰：既取其邑，又败其师罪，鲁人无悔，责之心也，师氏曰：莒则无备，鲁不能谢过书之者，讥莒而罪鲁也， 愚按：晋人方以纳牟夷之故，欲止公，而叔弓又败莒师以逞其忿，不顾霸讨乃成，君祸以遂其专，比事而观，罪可见矣。
秦伯卒
谢氏曰秦伯不名史失之
冬楚子蔡侯许男顿子沈子徐人越人伐呉
十月，楚子以诸侯及东夷伐，呉以报棘，栎，麻之役，防射以繁扬之师，防于夏汭，越大夫常夀过帅师防楚子于琐，闻呉师出防启疆，师从之，遽不设备，呉人败诸鹊岸，楚子以驲至于罗汭，呉子使其弟蹶由犒师，楚人执之，将以衅鼓，王使问焉，曰：女卜来吉乎？对曰：吉，寡君闻君将治兵于敝邑，卜之以守，曰：余亟使人犒师请行，以观王怒之疾徐而为之备，尚克知之，兆告吉曰：克可知也。君若驩焉，好逆使臣，滋敝邑休怠而忘其死，亡无日矣！今君奋焉，震电，冯怒，虐执使臣，将以衅鼔则呉知所备矣，敝邑虽羸，若早修完，其可以息师，难易有备，可谓吉矣。且呉社稷是卜，岂为一人？使臣获衅军鼔而敝邑知备，以御不虞，其为吉孰大焉？国之守，其何事不卜？一臧一否，其谁能常之？城濮之兆，其报在邲，今此行也，其庸有报志，乃弗杀，楚师济于罗汭，沈尹赤防，楚子次于莱山，防射帅繁扬之师，先入南懐楚师从之，及汝清呉不可入，楚子遂观兵于坁箕之山，是行也，呉早设备，楚无功而还，以蹶由归，楚子惧，呉使沈尹射待命于巢，防启疆，待命于雩娄，十九年，令尹子瑕言蹶由于楚子曰：彼何罪，谚所谓室于怒市于色者，楚之谓矣。舍前之忿可也，乃归，蹶由 髙氏曰不防宋，郑，滕，邾者不从令也，见楚之不能霸矣，家氏曰：越始见而书人，葢人之于夷之防，非进中国之防，若中国之防盟，则决无可进之理，薛氏曰：楚之用越，犹中国之用呉也。
六年春王正月伯益姑卒
葬秦景公
夏季孙宿如晋
拜莒田也，晋侯享之，有加笾，武子退，使行人告曰：小国之事，大国也，茍免于讨，不敢求贶，得贶，不过三献，今豆有加，下臣弗堪，无乃戾也。韩宣子曰：寡君以为驩也，对曰：寡君犹未敢，况下臣，君之也，敢闻加贶，固请彻加而后卒事，晋人以为知礼，重其好货。
葬文公
宋华合比出奔卫
宋寺人栁有宠，大子佐恶之，华合比曰：我杀之，栁闻之，乃坎用牲，埋书而告公曰：合比将纳亡人之族，既盟于北郭矣，公使视之，有焉？遂逐华合比，合比奔卫，于是华亥欲代右师，乃与寺人栁比，从为之徴曰闻之久矣，公使代之，见于左师，左师曰：女夫也，必亡女防，而宗室于人何有？人亦于女何有 髙氏曰合比，使太子杀君之嬖臣，非所以安太子也！故以自奔为文，然宋公信阍寺，杀太子痤，而父子之恩，絶逐华合比，而君臣之义废，刑人之能，败国亦可畏矣，以此为防，后世犹有任赵髙以亡秦信恭，显以亡汉，宠王守澄，田令孜以亡唐者。
秋九月大雩
楚防罢帅师伐呉
徐仪楚聘于楚，楚子执之逃归，惧其叛也，使防泄伐徐，呉人救之，令尹子荡帅师伐呉，师于豫章，而次于干谿，呉人败其师于房钟，获宫廐尹，弃疾子荡归罪于防，泄而杀之 髙氏曰三书伐，呉者见楚，终不得志于呉也，许氏曰：败楚师者，非防泄也而泄伏其诛，故书防罢伐，呉以正之，楚再不竞于呉，乃弭兵锋，有事陈蔡，复伐徐而国乱，呉葢自是休兵息民，国始浸彊。
冬叔弓如楚
且吊败也 髙氏曰楚恃强暴虽败，犹讳之鲁，岂敢吊乎？葢四年，公不防申巳，而震楚兵威将朝，楚而不能，故以叔弓先聘，明年而躬继之也。
齐侯伐北燕
十一月，齐侯如晋，请伐北燕也，晋侯许之，十二月，齐侯遂伐北燕，将纳简公，晏子曰：不入，燕有君矣，民不贰，吾君贿，左右谄谀，作大事不以信，未尝可也，七年正月癸巳，齐侯次于虢，燕人行成，曰：敝邑知罪，敢不聴，命先君之敝器，请以谢罪，公孙晳曰：受服而退，俟衅而可也，二月戊午，盟于濡上，燕人归燕姬，赂以瑶罋，玉椟斚耳，不克而还， 髙氏曰将纳欵也，故书其爵，然受赂而还，君子弗予也。
春秋阙疑卷三十四
<经部,春秋类,春秋阙疑>
钦定四库全书
春秋阙疑卷三十五    元 郑玉 撰
七年春王正月暨齐平
齐求之也， 谷梁氏曰：平者，成也，暨犹暨暨也，暨者不得已也，以外及内曰：暨胡氏曰：当时昭公结昏强吴，外附荆楚，其与齐平，无汲汲之意，乃齐求于鲁，而许平也，故曰：暨至定公八年，鲁再侵齐，结大国之怨，见复必矣，其与齐平，非不得已，乃鲁求于齐而欲其平也故曰及平者，圣人之所贵，然或以贿赂而结平，或以臣下而擅平，或以附夷狄而得平，或以侵犯大国，而急于平则皆罪也；攷其事而轻重见矣。
三月公如楚
楚子成章华之台，愿与诸侯落之，太宰防启疆曰：臣能得鲁侯，防启疆来召，公辞曰：昔先君成公命我先大夫婴齐曰：吾不忘先君之好，将使衡父照临楚国，镇抚其社稷，以辑宁尔民，婴齐受命于蜀，奉承以来，弗敢失陨，而致诸宗祧曰：我先君共王，引领北望，日月以冀，传序相授，于今四王矣，嘉恵未至，唯襄公之辱临我丧，孤与其二三臣，悼心失图，社稷之不皇，况能懐思君徳，今君若步玉趾，辱见寡君，宠灵楚国，以信蜀之役，致君之嘉恵，是寡君既受贶矣，何蜀之敢望其先君鬼神，实嘉頼之，岂唯寡君？君若不来，使臣请问行期，寡君将承质币以见于蜀，以请先君之贶，公将往，梦襄公祖，梓慎曰：君不果行，襄公之适楚也，梦周公祖而行，今襄公实祖，君其不行，子服恵伯曰：行先君未尝适楚，故周公祖以道之，襄公适楚矣，而祖以道君不行何之？三月，公如楚，郑伯劳于师之梁，孟僖子为介，不能相仪，及楚不能答，郊劳，楚子享公于新台，使长鬛者相好，以大屈，既而悔之，防启疆闻之，见公拜贺，公曰：何贺？对曰：齐与晋越欲此久矣，寡君无适与也，而传诸君，君其备御三邻，慎守寳矣，敢不贺乎？公惧，乃反之 ，愚按：襄公适楚，慕其宫室，归作楚宫，遂以薨焉，今楚子作章华之台，昭公又往落之，岂非欲效其父之所为乎？以朝聘而往，楚犹曰中国朝于夷狄，辱也，况以宫室台榭之乐而往乎？不待贬絶而罪恶见矣。
叔孙婼如齐涖盟
谷梁氏曰涖位也，内之前定之辞谓之涖，外之前定之辞谓之来，高氏曰：以暨齐平，故婼往涖盟也，昭公自是遂以善齐故孙于阳州，卒以齐为寄。
夏四月甲辰朔日有食之
秋八月戊辰卫侯恶卒
八月，卫襄公卒，晋大夫言于范献子曰：卫事晋为睦，晋不礼焉，庇其贼人而取其地，故诸侯贰，诗曰：鹡鸰在原，兄弟急难，又曰：死丧之威，兄弟孔懐兄弟之不睦，于是乎不吊，况逺人谁敢归之？今又不礼于卫之嗣，卫必叛，我是絶诸侯也，献子以告韩宣子，宣子説使献子如卫吊，且反戚田，卫齐恶告丧于周，且请命，王使成简公如卫吊，且追命襄公曰：叔父陟恪在我先王之左右，以佐事上帝，余敢忘高圉，亚圉 家氏曰：谷梁曰乡，曰卫齐恶，今曰卫侯恶，何为君臣同名也，君子不夺人名，不夺人亲之所名，重其所以来也，注谓亲之所名，臣虽欲改君，不当聴也，君不聴，臣易名者，欲使人重父命也，谷梁此义，其必有所授矣，盖所谓讳者，特讳之于庙耳，未闻生者而为之讳，卫之君臣同名，乃其眀证后之人以谄事君，讳其所不当讳，是故春秋每因事而垂法。
九月公至自楚
公至自楚，孟僖子病不能相礼，乃讲学之，苟能礼者从之，及其将死也，召其大夫曰：礼，人之干也，无礼无以立。吾闻将有逹者，曰孔丘，圣人之后也，而灭于宋，其祖弗父何以有宋而授厉公，及正考父佐戴武宣，三命滋益共，故其鼎铭云：一命而偻，再命而伛，三命而俯，循墙而走，亦莫余，敢侮饘于是，粥于是，以糊余口，其共也如是。臧孙纥有言曰：圣人有眀徳者若不当世，其后必有达人，今其将在孔丘乎？我若获没，必属说与何忌于夫子，使事之，而学礼焉，以定其位，故孟懿子与南宫敬叔师事仲尼。
冬十有一月癸未季孙宿卒
许氏曰：季武子相鲁，作三军，改变公室，唯己所利，取郓渎盟，败诸侯约，几陷名卿，以国为忧，则知昭公干侯之祸，此其専欲不忌之习，非一日也，家氏曰：自后世而言，司马懿其人也，至昭师，遂移宗社，意如逐君宿所命也，其鲁国之大盗与。
十有二月癸亥葬卫襄公
卫襄公夫人姜氏无子，嬖人婤姶生孟絷，孔成子梦康叔谓己立元，余使羁之孙圉与史苟相之史，朝亦梦康叔谓己：余将命而子苟与孔烝鉏之曽，孙圉相元史朝见，成子告之梦，梦协，晋韩宣子为政，聘于诸侯之嵗婤姶生子，名之曰元，孟絷之足不良，弱行孔成子，以周易筮之，曰：元尚享卫国主其社稷，遇屯，又曰，余尚立絷，尚克嘉之，遇屯之比，以示史朝，史朝曰：元亨，又何疑焉？成子曰：非长之谓乎？对曰：康叔名之，可谓长矣，孟非人也，将不列于宗，不可谓长；且其繇曰利建侯，嗣吉何建，建非嗣也，二卦皆云，子其建之，康叔命之，二卦告之，筮袭于梦，武王所用也，弗从何为？弱足者居，侯主社稷，临祭祀，奉民人，事鬼神从防，朝又焉得居？各以所利，不亦可乎？故孔成子立灵公，十二月癸亥，葬卫襄公。
八年春陈侯之弟招杀陈世子偃师
陈哀公元妃郑姬生悼太子偃师，二妃生公子畱，下妃生公子胜，二妃嬖，留有宠，属诸司徒招与公子过哀公有废疾，三月甲申，公子招，公子过杀悼大子偃师而立公子留 ，高氏曰：此陈公子招也，其曰陈侯之弟招杀陈世子偃师者，正其天伦之次，所以甚招之罪，且以见陈侯宠，其弟假之以权，致此祸也，谢氏曰：自招作乱，覆世子由是楚人乘之，起而灭陈，然则世子系国安危可知矣。哀公内失尊，隆世子之道，外失训养，宗族之道，崇嬖妾宠孽子，以致冢嗣，孤弱骨肉，起为冦讐而世子不保其身也，家氏曰：如传所言，废太子本，哀公意何为？忧惧？以致于缢，以春秋书法而观，招实为之耳。意者招与二姬废适立庶，如敬嬴，襄仲之所为，而哀公未之知，是故书招杀，不然，将目君如晋献，宋平之杀矣。
夏四月辛丑陈侯溺卒
夏四月辛亥，哀公缢 ，许氏曰陈哀宠，其庶子资以强辅而济之权以乱，太子使之失职，至于乱作，躬受其祸，惟其昵爱，法不胜私也，悲夫！
叔弓如晋
贺虒祁也。游吉相郑伯以如晋，亦贺虒祁也。史赵见子，太叔曰：甚哉？其相防也可吊也，而又贺之，子太叔曰：若何吊也？其非唯我贺，将天下实贺 ，高氏曰：前年，楚成章华之台，召诸侯落之，至是，晋成虒祁之宫，而诸侯遂皆往贺之，晋之效尤如此，霸业之不振，宜哉！许氏曰：当楚之隆，势専诸夏，而晋弗虑图，唯宫室之崇以为安，荣平公，其可谓志卑矣，叔弓如晋之所以志也。
楚人执陈行人干徴师杀之陈公子畱出奔郑
干徴师赴于楚，且告有立君，公子胜愬之于楚，楚人执而杀之，公子畱奔郑 ，谢氏曰：陈世子遇难，哀公继卒，陈人以国难告楚，楚子以招之，乱执陈行人杀之，行人以命，通于邦国而已，招之乱，非行人之罪也，执非其执杀，非其杀故楚子贬爵，称人苏氏曰：楚将讨陈，故畱出奔，畱既为君矣，不曰陈君而曰公子畱，何也？畱立于招耳，未成为君也，高氏曰：偃师曰：世子畱曰：公子辨适庶也，春秋眀微大率如此，家氏曰：陈人作乱，杀其太子致其君死，不以正命，罪在一招，楚不能讨，而纵之于越，干征师何罪？而为首戮乎？盖楚灵因陈乱以为利，贼杀不辜，欲以震怖，陈国而墟其宗社，杀人以行，其诈者也，春秋先书招之罪，继书干征师之死，继书孔奂之死，言当讨者，纵无罪者死伤，乱政之行乎中原，莫得而正也。
秋搜于红
大搜于红，自根牟至于商卫，革车千乘 ，公羊氏曰搜者何？简车徒也，临江刘氏曰：曷为不言公？公不得与于搜尔，陈氏曰：搜于红也，自根牟至商，卫，革车千乘，皆三家之师也，自是而屡搜，三家所以耀武焉尔，是故桓庄之狩必言公，昭定之搜，不言公矣，胡氏曰：搜春事也，秋兴之则违天，时有常所矣，其于红则易地利，三家専行，公不与焉，而兵权在臣下，则悖人理，此亦直书其事，不待贬絶而自见者也，凡乱臣之欲窃国命，必先为非礼，以动民而后上及于君父，昭公至是，民食于他，不恤其所，昧于履霜之戒甚矣。
陈人杀其大夫公子过
陈公子招归罪于公子过而杀之， 高氏曰：招専归罪于过而杀之，以説于楚其不书，招杀而书，陈人者过亦可罪，故称人以杀招，虽杀过不足以赎然，楚人竟受其欺，放之而已，家氏曰：过与招同为乱，招其首也，春秋既于今年春正招首恶之罪，今招委罪于过而杀之，春秋复于此而正过同为乱之罪，招与过皆当有罪，但首从之不同耳，过以从而死，招以首而放着，荆楚之失刑也， 愚按过不去，大夫公子春秋所以眀招之为首，使招不得以过説于楚以掩其罪也。
大雩
冬十月壬午，楚师灭陈，执陈公子招，放之于越，杀陈孔奂，葬陈哀公。
九月，楚公子弃疾帅师奉孙，吴围陈，宋戴恶会之，冬十一月壬午，灭陈，舆嬖袁克，杀马毁玉以葬，楚人将杀之，请寘之，既又请私私于幄，加绖于颡而逃，使穿封戌为陈公，晋侯问于史赵曰：陈其遂亡乎？对曰：未也，公曰：何故？对曰：陈，颛顼之族也嵗在鹑火是以卒灭，陈将如之，今在析木之津，犹将复由，且陈氏得政于齐而后陈卒亡，自幕至于瞽瞍，无违命，舜重之以眀徳寘徳于遂遂世守之，及胡公不淫，故周赐之姓，使祀虞帝，臣闻盛徳必百世祀，虞之世数未也，继守将在齐，其兆既存矣， 高氏曰：春秋之书灭者，恶之甚也？称师者，见其恃众也，谷梁氏曰：楚师灭陈，执陈公子招，放之于越，杀陈孔奂，恶楚子也，泰山孙氏曰：陈公子招杀世子之贼也，楚子执而放之，陈孔奂无罪之人也，楚子杀之。吁！楚灵暴虐无道，灭人之国，又为淫刑也如此，又曰，楚师灭陈，葬陈哀公，如不灭之辞者，楚子葬之也，不言楚子，葬之者不与，楚子灭陈，葬哀公故，以陈人自葬为文，所以存陈也， 愚按：孔奂以为有罪，则传无其文，以为无罪，则经去其官，然以经所书文势详之，恐只谓招以首恶而得放，奂以党与而被杀，讥荆楚用刑之颇耳，然无所考证，姑阙之，以俟知者。
九年春叔弓会楚子于陈
叔弓，宋华亥，郑游吉卫，赵黡会楚子于陈 ，高氏曰：楚既灭陈，威震诸夏，是以无所号召，而诸侯之大夫自往会之，夫中国诸侯而为荆蛮所灭，中国既不能救，亦宜同心疾之，奈何反使大夫往聘问耶？陈氏曰：诸夏之大夫旅见于楚，于是始举鲁以见其余也，凡举鲁以见其余者，则天下之辞也。
许迁于夷
二月庚申，楚公子弃疾迁许于夷，实城父，取州来淮北之田以益之，伍举授许男田，然丹迁城父人于陈，以夷濮西田益之，迁方城外人于许 ，高氏曰：此楚迁之也，许以畏郑复求迁于楚，故以自迁为文，陈灭，许迁皆中国，无霸之祸也。
夏四月陈灾
四月，陈灾，郑禆灶曰：五年，陈将复封，封五十二年而遂亡，子产问其故，对曰：陈，水属也。火，水妃也，而楚所相也，今火出而火陈，逐楚而建陈也，妃以五成，故曰：五年嵗五及鹑火，而后陈卒亡，楚克有之，天之道也，故曰五十二年， 公羊氏曰：陈已灭矣，其言陈灾何存陈也？胡氏曰：凡外灾告则书，今楚已灭，夷于属县，使穿封戍为公矣，必不遣使告于诸侯，言亡国之有天灾也，何以书于鲁国之策乎？当是时，叔弓与楚子会于陈，则目击其事矣，虽彼不来告，此不往吊，叔弓使毕而归，语陈故也。鲁史遂书之耳。或曰：国史所书，必承赴告，岂有凭使人之言而载之于史者曰：周景王崩，有尹单猛朝之变，固无赴告矣，叔鞅至自京师，言王室之乱也，春秋承其言，遂书于策，亦此类耳。仲尼作经存而弗革者，盖兴灭国继絶世以尧舜三代，公天下之心为心，异于孤秦，罢侯置守，欲私一人，以自奉者，所以归民心，合天徳也，家氏曰：春秋于陈之亡，书法，深致其严谨，自去年春，书陈招杀世子夏书，楚杀陈行人，秋书畱奔过死，冬遂书，楚灭陈，放招杀奂，葬陈哀公一年之间，専书陈事，夫陈已亡，而犹葬之者，示陈之未亡也，及是，陈已为楚所县，而犹书陈灾者，以盛徳之后见翦于楚，特着义存之，不与楚得陈也。
秋仲孙貜如齐
孟僖子如齐殷聘
冬筑郎囿
季平子欲其速成也，叔孙昭子曰：诗曰：经始勿亟，庶民子来，焉用速成，其以勦民也，无囿犹可，无民，其可乎？ 家氏曰桓四年，公狩于郎庄，三十一年，筑台于郎，今复筑郎以为囿，其以为游观之地乎？其以为讲武之处乎？谢氏曰：于是时外有强楚，可忧内有权臣可虑，上有雨雹，日食之变，下有兵，民雕耗之，舍此不恤，而筑囿于郎迷之至也，然则筑郎囿，非独罪其劳民而已。
十年春王正月
夏齐栾施来奔
襄三十一年，齐子尾害闾丘婴，欲杀之，使帅师以伐阳州，我问师故，夏五月，子尾杀闾丘婴以説于我师工偻洒，渻灶孔虺，贾寅出奔莒，出羣公子，八年七月甲戌，齐子尾卒，子旗欲治其室，丁丑，杀梁婴，八月庚戌，逐子成，子工，子车皆来奔，而立子良氏之宰，其臣曰：孺子长矣，而相吾室，欲兼我也，授甲，将攻之，陈桓子善于子尾，亦授甲将助之，或告子旗，子旗不信，则数人告，将往，又数人告于道，遂如陈氏，桓子闻之而还，游服而逆之请命，对曰：闻彊氏授甲，将攻子，子闻诸？曰：弗闻，子盍亦授甲？无宇请从，子旗曰：子胡然，彼孺子也，吾诲之，犹惧其不济，吾又宠秩之，其若先人何？子盍谓之周书曰：恵不恵茂不茂，康叔所以服大也，桓子稽颡曰：顷灵福子，吾犹有望，遂和之如初，至是，齐恵栾，高氏皆耆酒，信内多怨，彊于陈，鲍氏而恶之，夏有告陈桓子曰：子旗，子良将攻陈鲍，亦告鲍氏，桓子授甲而如鲍氏，遭子良醉而骋，遂见文子，则亦授甲矣，使视二子，则皆将饮酒，桓子曰：彼虽不信，闻我授甲，则必逐我，及其饮酒也，先伐诸陈，鲍方睦，遂伐栾高氏，子良曰：先得公，陈，鲍焉往？遂伐虎门，晏平仲端委立于虎门之外，四族召之，无所往，其徒曰：助陈鲍乎？曰：何善焉？助栾高乎？曰：庸愈乎？然则归乎？曰：君伐焉归？公召之而后入，公卜使王黒以灵姑銔率，吉请断三尺焉而用之？五月庚辰，战于稷，栾，高败，又败诸庄，国人追之，又败诸鹿门，栾施高彊来奔，陈，鲍分其室晏子谓桓子必致诸公让徳之主也让之谓懿徳凡有血气，皆有争心，故利不可强，思义为愈。义，利之本也，蕴利生孽，姑使无蕴乎？可以滋长，桓子尽致诸公，而请老于莒，桓子召子山，私具其幄幕，器用从者之衣屦，而反棘焉，子商亦如之，而反其邑，子周亦如之，而与之夫于反，子成子公，公孙防而皆益其禄，凡公子，公孙之无禄者，私分之邑，国之贫约，孤寡者私与之粟，公与桓子，莒之旁邑，辞，穆孟姬为之请，高唐，陈氏始大 ，高氏曰：栾施与高彊以兵攻君宫，欲挟君以伐陈，鲍遂与君战，不胜而出奔，此罪大矣，春秋不书高氏，非卿故也。鲁方通聘而受其奔亡之臣，非义甚矣。
秋七月季孙意如叔弓仲孙貜帅师伐莒
平子伐莒，取郠献俘，使用人于亳社，臧武仲在齐，闻之，曰：周公其不飨鲁祭乎？周公飨义，鲁无义 ，家氏曰：鞌之战，四卿俱书，讥季氏以其私怒，出而诸卿奔走后先，惟命之承，非但诛其伐国，诛其无君也，胡氏曰：前已舎中军矣，曷为犹以三卿并将乎？季氏毁中军，四分公室，择其二三家各有其一，至是，季孙身为主将，二子各率一军为之副，则三军固在，其曰舍之者，特欲中分鲁国之众，为已私耳，以为复古，则误矣。襄公以来，既作三军，地皆三家之土，民皆三家之兵，每一军出，各将其所属而公室无与焉，是知虽舍中军，而三卿并将旧额固存矣，高氏曰：三卿并将大夫，始，张自鞌之役，而卒极于此，是时间晋之衰，故三卿帅师，同伐莒，见疾莒之甚，欲一举灭之，而三卿擅以为己功也。
戊子晋侯彪卒九月叔孙婼如晋葬晋平公
戊子，晋平公卒，郑伯如晋，及河，晋人辞之，游吉遂如晋，九月，叔孙婼，齐国弱，宋华定，卫北宫喜、郑罕虎，许人，曹人，莒人，邾人，滕人，薛人，杞人，小邾人如晋，葬平公也，郑子皮将以币行，子产曰：丧焉用币？用币必百两，百两必千人，千人至，将不行，不行必尽，用之几千人，而国不亡，子皮固请以行，既葬，诸侯之大夫欲因见新君，叔孙昭子曰：非礼也，弗聴，叔向辞之曰：大夫之事毕矣，而又命孤，孤斩焉在衰绖之中，其以嘉服见，则丧礼未毕，其以丧服见，是重受吊也。大夫将若之何？皆无辞以见子皮，尽用其币，归谓子羽曰：非知之实难，将在行之，夫子知之矣，我则不足，书曰欲败度，纵败礼，我之谓矣！夫子知度与礼矣，我实纵欲而不能自克也。
十有二月甲子宋公成卒
杜氏曰无冬史阙文
十有一年春王二月叔弓如宋葬宋平公
夏四月丁巳，楚子防诱蔡侯般，杀之于申，楚公子弃疾帅师围蔡。
楚子在申，召蔡灵侯，灵侯将往，蔡大夫曰：王贪而无信，今币重而言甘，诱我也，不如无往，蔡侯不可，三月丙申，楚子伏甲而飨蔡侯于申，醉而执之，夏四月丁巳，杀之，刑其士七十人，公子弃疾帅师围蔡。韩宣子问于叔向曰：楚其克乎？对曰：克哉！蔡侯获罪于其君，而不能其民，天将假手于楚以毙之，何故不克？然肸闻之，不信以幸不可再也，楚王奉孙呉以讨于陈曰：将定而国，陈人聴命而遂县之，今又诱蔡而杀其君，以围其国，虽幸而克，必受其咎，弗能久矣，桀克有緍以丧其国，纣克东夷，以陨其身，楚小位下，而亟暴于二王，能无咎乎？天之假助不善，非祚之也，厚其凶恶而降之罚也。且譬之如天，其有五材而将用之，力尽而敝之，是以无拯不可没，振 高邮，孙氏曰：蔡侯般弑父之贼，楚子以义讨之，则无不可；乃诈诱而杀之，又灭其国而有之，春秋以楚子之志，不在于讨贼，徒杀人之君，而利人之国，故书曰：楚子防诱蔡侯般杀之，陆氏纂例，曰两罪之，故两书名也，陈氏曰：楚子假大义以号于天下，放陈公子杀蔡侯，于是灭陈。蔡，是之谓讨贼欤？杀中国之君，大夫欤？高氏曰：不曰戕，而曰杀者，又见般之罪，宜死也，胡氏曰：此讨贼也，虽诱杀之，疑若无罪，春秋深恶，楚子贬而称名，何也？世子般弑其君，诸侯与通会盟，十有三年矣，是人类，变为禽兽，而莫之觉也。楚子若以大义倡天下，奉辞致讨，执般于蔡，讨其弑父之罪，而在官者无赦焉，讨其弑君之罪，而在官者无赦焉，残其身，潴其宫室，谋于蔡，众置君而去，虽古之征暴乱也，不越此矣，又何恶乎？今防本心欲图其国，不为讨贼举也，而又挟欺毁信重币，甘言诈诱其君，执而杀之，肆行无道，贪得一时，流毒于后，弃疾以是杀戎蛮，商鞅以是绐魏将秦人以是劫懐王倾危成俗，天下大乱，刘项之际，死者十九，圣人深恶，楚防而名之，其虑逺矣后世诛讨乱臣贼子者，或畏其强，或幸其弱，不以大义兴师，至用诡谋，诈力徼幸胜之，若事之防，反侧皆惧，苟其不防，适足长乱，如代宗之图，思眀宪宗之绐王弁昧于春秋，垂戒之防矣。
五月甲申夫人归氏薨
谢氏曰归氏襄公，妾昭公母胡女归，姓家氏，曰：妾母僣夫人，自成风以来，春秋皆有讥，至是始无讥，非无讥也，僣礼之罪，在僖宣后之子孙率循弊，典有不足责焉耳！然直书其事而无隠乃所以责之也。
大搜于比蒲
胡氏曰：大搜越礼也，君有重丧，国不废搜，不忌君也，三纲君政之本，君执此以御其下，臣执此以事其上，政之大本，于是乎在，君有三年之戚，而国不废，一日之搜，则无本矣，然则君有重丧，丧不贰事，以简车徒为，非礼也，乃有身从金革，而无避者，独何欤？曰：丧不贰事，大比而简车徒则废，其常可也，有门庭之冦，而宗庙社稷之存亡系焉，必从权制而无避矣，伯禽服丧，淮夷并兴，至于东郊，出战之师，与筑城之徒，同日并举，惟审于缓急，轻重之宜，斯可矣。
仲孙貜会邾子于祲祥
修好 ，家氏曰：丧不贰事，前既搜于比蒲，此复为祲祥之，会春秋皆系之，五月之下，所以贬也，师氏曰：为君者，舍母丧而用搜，礼为臣者，舍国丧而从，誓子母，君臣之道如此，以孝治其国者，然乎？高氏曰：鲁虽与邾盟，以修好，然而鲁人之志，必欲灭邾而后已，此岂可信耶？
秋，季孙意如会晋韩起，齐国弱，宋华亥，卫北宫佗，郑罕虎，曹人人于厥憖。
楚师在蔡，晋荀吴谓韩宣子曰：不能救陈，又不能救蔡，物以无亲，晋之不能，亦可知也。已为盟主，而不恤亡国，将焉用之？秋，会于厥憖，谋救蔡也，郑子皮将行，子产曰：行不逺不能救蔡也，蔡小而不顺，楚大而不徳，天将弃蔡以壅楚盈而罚之，蔡必亡矣，且丧君而能守者鲜矣，三年，王其有咎乎？美恶周必复，王恶周矣，晋人使狐父请蔡于楚，弗许， 许氏曰：蔡能婴城坚不下楚，此易助也，而厥憖合天下之兵，畏不敢救，遣使请命示之，不能使狄益骄，有以量中国之力而卒取之，此韩起之罪也，卿不足书而书者，中国不竞，苟有善意，斯存之矣，盖自是而后，春秋之讥，世益畧谢氏曰：方是时，楚人益强，中国益弱，故大夫将欲救蔡，而卒无成功，而会不书，救罪之也，家氏曰般可讨，而蔡不可灭也。今般已死而防之兵犹顿于蔡城下，必欲乘其危乱而取之，此盗贼之兵，中国诸侯共起而击逐之，义之，所得为也，为晋君者，当使人谕之，楚责以违载书，擅兴兵灭，与国之罪，彼防虽顽冥不灵，国中犹有人岂不畏义而止，而晋之用事者，庸猥无能，乃使人卑辞为蔡，请益为夷所侮辱，而蔡遂灭矣。
九月己亥葬我小君齐归
公不慼，晋士之送葬者，归以语史赵，史赵曰：必为鲁郊，侍者曰：何故？曰：归姓也，不思亲，祖不归也，叔向曰：鲁公室其卑乎？君有大丧，国不废搜，有三年之丧，而无一日之慼，国不恤丧，不忌君也，君无慼容，不顾亲也，国不忌君，君不顾亲，能无卑乎？殆其失国。
冬，十有一月丁酉，楚师灭蔡，执蔡世子有以归，用之，十一月，楚子灭蔡，用隠大子于冈山，申无宇曰：不祥，五牲不相为用，况用诸侯乎？王必悔之。楚子城陈，蔡，不羮使，弃疾为蔡公，王问于申无宇曰：弃疾在蔡，何如？对曰：择子莫如父，择臣莫如君，郑庄公城栎而寘子元焉，使昭公不立，齐桓公城谷而寘管仲焉，至于今頼之，臣闻五大不在边，五细不在庭，亲不在外，羁不在内，今弃疾在外，郑丹在内，君其少戒，王曰：国有大城，何如？对曰：郑京栎实，杀曼伯，宋萧，亳实杀子游，齐渠丘实杀无知，卫蒲，戚实出献公，若由是观之，则害于国，末大必折，尾大不掉，君所知也。 泰山，孙氏曰：诸侯在丧称子，此言世子有者，有未立按四月丁巳，楚子防诱蔡侯般，杀之于申，楚公子弃疾帅师围蔡。十有一月丁酉，楚师灭蔡，执蔡世子有以归，用之有穷迫危惧，以至于死，此未立可知也，胡氏曰内入国，而以其君来外入国，而以其君归皆服，而以之易辞也，既书灭蔡矣，又书执蔡世子有者，世子无降服之状，强执以归，而虐用之也，然世子者，继世有国之称，必以此称蔡有者，父母之讐不与共天下，与民守国，效死不降，至于力屈就禽，虐用其身而不顾也。则有之，为世子之道得矣，陈氏曰：均之，为灭国也，尝臣之矣，书曰：以沈子嘉归，杀之，未尝臣之也，书曰：执蔡世子有以归，用之，高氏曰：蔡本中国之诸侯，乃背中国，而即楚人，必以楚人为可恃也，今蔡侯既为楚人，所诱而杀之，又从而灭其国，其世子有又为所执，而虐用之，以絶其世，然则楚人，何补于蔡哉？此万世人君之戒也。徐氏曰：君以此始，亦以此终陈。蔡，首倡列国，甘心从楚，可谓不义不旋踵，间皆为楚灭，亦以此终者也。
十有二年春齐高偃帅师纳北燕伯于阳
因其众也， 谷梁氏曰：纳者，内不受也，杜氏曰：不言于燕，未得国都大东莱吕氏曰：北燕不名，刘质夫以谓与襄二十五年，卫侯入于夷仪同，盖国其国非臣下所当逐，入于夷仪，纳于阳，不名以正其君臣之分也。
三月壬申郑伯嘉卒
郑简公卒，将为葬除，及游氏之庙，将毁焉，子大叔使其除徒执用以立，而无庸毁？曰：子产过女，而问何故不毁？乃曰：不忍庙也，诺将毁矣，既如是，子产乃使辟之司墓之室有当道者，毁之则朝而塴，弗许，则日中而塴，子大叔请毁之曰：无若诸侯之宾何？子产曰：诸侯之宾，能来会吾丧，岂惮日中，无损于宾，而民不害，何故不为？遂弗许。毁日中而葬，君子谓：子产于是乎知礼，礼无毁人以自成也。
夏宋公使华定来聘
通嗣君也
公如晋至河乃复
齐侯，卫侯、郑伯如晋，朝嗣君也，公如晋，至河，乃复取郑之役，莒人愬于晋，晋有平公之丧，未之治也，故辞公，晋侯享诸侯，子产相郑伯辞于享，请免丧而后听命，晋人许之，晋侯以齐侯宴，中行穆子相投壶，晋侯先穆子曰：有酒如淮，有肉如坁，寡君中，此为诸侯，师中之，齐侯举矢，曰：有酒如渑，有肉如陵，寡人中，此与君代兴，亦中之，伯瑕谓穆子曰：子失辞，吾固师诸侯矣，壶何为焉？其以中儁也，齐君弱吾君，归弗来矣，穆子曰：吾军帅强御，卒乘竞劝，今犹古也，齐将何事？公孙傁趋进曰：日旰君勤，可以出矣！以齐侯出。
五月葬郑简公
楚杀其大夫成熊
楚子谓成虎若敖之余也，遂杀之，或譛成虎于楚子成虎，知之而不能行， 左氏曰：书楚杀其大夫成虎懐宠也，家氏曰：防以猜忌杀无罪之大夫，故以累上书成熊懐宠耽禄，见几不作，以及于难，亦有责焉。
秋七月
冬十月公子憖出奔齐
季平子立而不礼于南蒯，南蒯谓子仲，吾出季氏而归其室于公，子更其位，我以费为公臣，子仲许之，南蒯语，叔仲穆子，且告之故，季悼子之卒也，叔孙昭子以再命为卿，及平子伐莒，克之，更受三命，叔仲子欲构二家，谓平子曰：三命逾父兄，非礼也，平子曰：然，故使昭子，昭子曰：叔孙有家祸，杀适立庶，故婼也及此，若因祸以毙之，则闻命矣，若不废君命，则固有着矣，昭子朝，而命吏曰婼将，与季氏讼，书辞无颇，季孙惧，而归罪于叔仲子，故叔仲小，南蒯公子憖谋季氏，憖告公而遂从公如晋，南蒯惧不克，以费叛如齐，子仲还，及卫，闻乱，逃介而先，及郊，闻费叛，遂奔齐，南蒯之将叛也，其乡人或知之，过之而叹，且言曰：恤恤乎？湫乎攸乎？深思而浅谋，迩身而逺志家臣而君图，有人矣哉！南蒯枚筮之，遇坤之比，曰：黄裳元吉，以为大吉也，示子服恵伯曰：即欲有事何如？恵伯曰：吾尝学此矣，忠信之事则可，不然必败，外强内温，忠也，和以率贞，信也，故曰黄裳，元吉黄，中之色也；裳，下之饰也；元，善之长也，中不忠，不得其色，下不共，不得其饰，事不善，不得其极，外内倡和为忠，率事以信为共，供养三徳为善，非此三者弗当，且夫易不可以占险，将何事也？且可饰乎？中美能黄，上美为元，下美则裳，参成可筮，犹有阙也，筮虽吉，未也，将适费，饮乡人酒，乡人或歌之曰：我有圃，生之杞乎？从我者子乎？去我者鄙乎？倍其邻者耻乎？已乎？已乎？非吾党之士乎？平子欲使昭子逐叔仲小，小闻之，不敢朝，昭子命吏谓小待政于朝曰：吾不为怨府 髙氏曰季氏之臣南蒯将去，季氏而立憖，不克而以费叛，遂奔齐，是以君子讥其妄而哀其志也，陈氏曰：季氏之出其君有以也，则憖有奔焉尔。
楚子伐徐
楚子狩于州来，次于颍尾，使荡侯，潘子，司马督，嚣尹午，陵尹喜帅师围徐以惧吴，楚子次于干谿以为之援，雨雪，王皮冠，秦复陶翠被，豹舄，执鞭以出，仆析父从，右尹子革夕，王见之，去冠被，舍鞭与之语曰：昔我先王熊绎与吕伋，王孙牟燮父，禽父，并事康王，四国皆有分，我独无有，今吾使人于周，求鼎以为分，王其与我乎？对曰：与君王哉！昔我先王熊绎，辟在荆山，筚路蓝缕，以处草莽，防涉山林以事天子，唯是桃弧棘矢，以共御王事。齐，王舅也，晋及鲁，卫，王母弟也，楚是以无分，而彼皆有，今周与四国服事君王，将唯命是从，岂其爱鼎？王曰：昔我皇祖伯父昆吾，旧许是宅，今郑人贪頼其田，而不我与？我若求之，其与我乎？对曰：与君王哉！周不爱鼎，郑敢爱田？王曰：昔诸侯逺我而畏晋，今我大城陈，蔡，不羮赋皆千乘，子与有劳焉，诸侯其畏我乎？对曰：畏君王哉！是四国者，専足畏也，又加之以楚，敢不畏君王哉！工尹路请曰：君王命剥圭以为鏚秘，敢请命，王入视之，析父谓子革：吾子，楚国之望也，今与王言如响，国其若之何？子革曰：摩厉以须，王出，吾刃将斩矣，王出，复语，左史倚相趋过，王曰：是良史也，子善视之，是能读三坟，五典，八索，九丘，对曰：臣尝问焉，昔穆王欲肆其志，周行天下，将皆必有车辙马迹焉，祭公谋父作祁招之诗，以止王心，王是以获没于祗宫，臣问其诗而不知也，若问逺焉其焉能知之？王曰：子能乎？对曰：能，其诗曰：祈招之愔愔，式昭徳音思我王度，式如玉，式如金，形民之力，而无醉饱之心，王揖而入，馈不食，寝不寐，数日不能自克，以及于难 髙氏曰徐呉姻国也，楚人疾吴，故迁怒于徐，既执其君，又伐其国。
晋伐鲜虞
晋荀吴伪会齐师者，假道于鲜虞，遂入昔阳，秋八月壬午，灭肥，以肥子绵臯归，至是，晋伐鲜虞，因肥之役也， 陈氏曰内晋也，晋主诸夏之盟，春秋之外，秦以晋故也。外郑亦以晋故也。则其内晋何晋之君，卿无中国之志也，楚防弑君之贼也，而执齐庆封，放陈招杀蔡侯般，假讨赋之名，以盟诸夏，而晋连年有事于狄鲜虞，吴之入郢，于越入吴，晋犹围鲜虞也，详于狄事而不详于楚；则晋无中国之志也，于是狄晋苏氏曰：楚灭陈，蔡，而晋不救，力诚不能君子，不罪也，能伐鲜虞，而不救陈，蔡，非力不足也，弃诸侯也，故春秋贬之，胡氏曰：楚奉孙吴讨陈，因以灭陈，诱蔡般杀之，因以灭蔡，晋人视其残虐，莫能救，则亦已矣，而效其所为，以伐人国，是名盟主，而实寇乱也，人之所以为人，亦以信义而已矣，一失则为禽兽而不齿于列邦，禽兽逼人，人将相食，自春秋末世，至于六国，亡秦变诈并兴，倾危成俗，河决鱼烂，皆失信，弃义之眀验也。此春秋制治未乱之意 ，愚按：晋之不竞久矣，春秋至此，望晋亦浅矣，不应责之，如是深也，疑有阙文。
春秋阙疑卷三十五
<经部,春秋类,春秋阙疑>
钦定四库全书
春秋阙疑卷三十六    元 郑玉 撰
十有三年春叔弓帅师围费
叔弓围费，弗克，败焉，平子怒，令见费人执之，以为囚俘，冶区夫曰：非也，若见费人，寒者衣之，饥者食之，为之令主，而共其乏困，费来如归，南氏亡矣，民将叛之，谁与居邑？若惮之以威，惧之以怒，民疾而叛，为之聚也。若诸侯皆然，费人无归，不亲南氏，将焉入矣！平子从之，费人叛南氏，十四年，南蒯之将叛也，盟费人，司徒老祁，虑癸伪废疾，使请于南蒯曰：臣愿受盟而疾兴，若以君灵不死，请待间而盟，许之，二子因民之欲叛也，请朝众而盟，遂劫南蒯曰：羣臣不忘其君，畏子以及今，三年听命矣，子若弗图，费人不忍其君，将不能畏子矣，子何所不逞，欲请送子，请期五日，遂奔齐，蒯侍饮酒于景公，公曰：叛夫对曰：臣欲张公室也，子韩晳曰：家臣而欲张公室，罪莫大焉！司徒老祁，虑癸来归费，齐侯使鲍文子致之 ，陆氏微防曰：凡家臣以邑叛悉不书，叛之人名，何也？曰：家臣微贱，名不合登于史册也，但书大夫，围之则邑，叛可知矣。且罪大夫无政，而使家臣得专邑而叛也，克之，不书本非它，国之邑也，胡氏曰：费内邑也，命正卿为主，将举大众围其城，若敌国然者，家臣强，大夫弱也，语不云乎？有一言而可以终身行之者乎？己所不欲，勿施于人，所恶于下者，母以事上也，所恶于上者，母以使下也，然后家齐而国治矣，季孙意，如以所恶于下者，事其上而不忠于其君，以所恶于上者，使其下而不礼于其臣，出乎尔者，反乎尔，宜南蒯之及此也，春秋之法，不书内叛，反求诸已而已矣，其书围费，欲着其实，不没之也，谢氏曰：周之衰也，其始诸侯制天子，其次大夫制诸侯，又其次家臣，制大夫刘氏意林曰：使周之王母废文武之法，母过失之道，诸侯虽大国，孰敢慢其上，诸侯必母僭天子，其大夫孰陵大夫必母胁其君，其陪臣孰叛，鲁之不正相承，非一日之积矣，众人之治，则以谓茍君君臣，臣焉可矣！王者之术，必将曰：君不君则臣不臣，父不父，则子不子正，已而物正，此之谓王者之术。
夏，四月，楚公子比自晋归于楚，弑其君防于干谿，楚子之为令尹也，杀大司马防掩而取其室，及即位，夺防居田，迁许而质许围，蔡洧有宠于王，王之灭蔡也，其父死焉，王使与于守而行申之防，越大夫戮焉，王夺鬭韦中犨，又夺成然邑而使为郊尹，蔓成然故事蔡公，故防氏之族，及防居许围蔡洧，蔓成，然皆王所不礼也，因羣丧职之族，启越大夫常寿过作乱，围固城，克息舟城而居之，观起之死也，其子从在蔡，事朝吴曰：今不封蔡，蔡不封矣，我请试之，以蔡公之命召子干，子晳及郊，而告之情，强与之盟，入袭蔡，蔡公将食，见之而逃，观从使子干食坎，用牲加书，而速行已徇于蔡曰：蔡公召二子将纳之，与之盟而遣之矣，将师而从之，蔡人聚，将执之，辞曰：失贼成军而杀余，何益？乃释之，朝吴曰：二三子若能死亡，则如违之，以待所济，若求安定，则如与之，以济所欲，且违上何适而可？众曰：与之，乃奉，蔡公召二子而盟于邓，依陈，蔡人以国，楚公子比，公子黒肱公子弃疾蔓成然，蔡朝吴帅陈，蔡、不羮许，叶之师，因四族之徒以入楚，及郊，陈蔡欲为名，故请为武军，蔡公知之曰：欲速，且役病矣，请藩而已，乃藩为军，蔡公使须务牟与史禆先入，因正仆人杀太子禄及公子罢敌，公子比为王，公子黒肱为令尹，次于鱼陂，公子弃疾为司马，先除王宫，使观从从师于干谿，而遂告之，且曰：先归，复所后者劓，师及訾梁而溃，王闻羣公子之死也，自投于车下，曰：人之爱子也，亦如余乎？侍者曰：甚焉，小人老而无子，知挤于沟壑矣，王曰：余杀人子多矣，能无及此乎？右尹子革曰：请待于郊，以听国人，王曰：众怒不可犯也？曰：若入于大都，而乞师于诸侯，以听大国之图君也，王曰：大福不再，祗取辱焉，然丹乃归于楚，王沿夏将欲入鄢，芋尹无宇之子申亥曰：吾父再奸王命，王弗诛，惠孰大焉？君不可忍，惠不可弃，吾其从王，乃求王，遇诸棘闱以归，夏五月癸亥，王缢于芋尹申亥氏，申亥以其二女殉而葬之，初，楚子之为令尹也，为王旌以田，芋尹无宇断之曰：一国两君，其谁堪之？及即位，为章华之宫，纳亡人以实之，无宇之阍人入焉，无宇执之，有司弗与？曰：执人于王宫，其罪大矣，执而谒诸王，王将饮酒，无宇辞曰：天子经畧诸侯正封，古之制也。封畧之内何非王土？食土之毛，谁非君民？故诗曰：普天之下，莫非王土；率土之濵，莫非王臣，天有十日，人有十等，下所以事上，上所以共神也，故王臣公，公臣大夫，大夫臣士，士臣皁皁臣舆，舆臣，臣僚僚臣仆，仆臣防马有圉，牛有牧，以待百事，今有司曰：女胡执人于王宫，将焉执之，周文王之法曰：有亡荒阅，所以得天下也，吾先君文王作仆区之法曰：盗所隠器与盗同罪，所以封汝也。若从有司，是无所执，逃臣也，逃而舍之，是无陪台也。王事，无乃阙乎？昔武王数纣之罪，以告诸侯曰：纣为天下逋逃主，萃渊薮，故夫致死焉，君王始求诸侯而则纣，无乃不可乎？若以二文之法取之，盗有所在矣，王曰：取而臣以往，盗有宠，未可得也，遂赦之， 谷梁氏曰：自晋，晋有奉焉尔？薛氏曰：比以防出，归而弑防，则其归为篡也，高氏曰：虽弃疾胁比而立灵王，自缢而死，若比不从，弃疾之胁，则灵王未必死，以此言之，弃疾不得比之势，则无以济其乱，比见利而动，遽欲为君则成楚，灵之弑者，乃比也。盖是时比当效死不立，而既立矣，又乌得避是名哉？若使人受其名，已享其利，则后世奸人，苟有借口以济其私者，莫不皆置其力焉，故圣人正名，比之弑君，所以絶后世奸人之祸也，虽然，比之归也，防犹在楚，其不言入，何也？观从召之，楚人与之，楚人不拒，则比之归无难也；陈氏曰：灵王之弑，弃疾为之也，比立而弑君，则比蒙首恶之名，胡氏曰昭元年，楚防弑立，比出奔晋，十三年，比归而防缢于棘围，则比未尝一日北面事，防为之臣，防又弑立，固非比之君而书曰：比弑其君防何也？凡去国出奔，而君不以为臣，则晋于栾盈是也；臣不以为君，则公子鱄于卫是也。若去国虽乆而爵禄有列于朝，出入，有诏于国，不扫其坟墓不收其田里，不系累其宗族，即君臣之分犹在也，比虽奔晋，而晋人以羇待比，以国底禄固，楚之亡公子也，楚又未尝锢之，如晋之于栾盈，比又未尝不向楚而坐，如子鲜之于卫，安得以为比，非楚臣而防非比之君乎？春秋书比弑其君，防明于君臣之义也。家氏曰：防非篡国之贼乎？始防之篡，有能仗大义而杀之，求郏敖之后，立之则杀者为义，篡者为贼，从州吁无知之讨例可也，及今而后杀之，又代君其处，其得谓之讨贼乎？盖贼可讨，而不可代也。代之则与之俱为簒弑之人，春秋之义，必有所不容矣。
楚公子弃疾杀公子比
观从谓子干曰：不杀弃疾，虽得国，犹受祸也，子干曰：余不忍也。子玊曰：人将忍子，吾不忍俟也，乃行，国毎夜骇曰：王入矣，乙卯夜，弃疾使周走而呼曰：王至矣，国人大惊，使蔓成，然走告子干，子晳曰：王至矣，国人杀君司马，将来矣，君若早自图也，可以无辱，众怒如水火焉，不可为谋，又有呼而走，至者曰：众至矣，二子皆自杀，丙辰，弃疾即位，名曰熊居，葬子干于訾，实訾敖杀囚，衣之王服而流诸汉，乃取而葬之，以靖国人，使子旗为令尹，平王封陈，蔡，复迁邑致羣赂，施舍寛民宥罪举职，召观从，王曰：唯尔所欲，对曰：臣之先佐开卜，乃使为卜尹，他年芋尹申亥以王柩告，乃改葬之，初，灵王卜曰：余尚得天下，不吉，投诟天而呼曰：是区区者而不余畀，余必自取之，民患王之无厌也，故从乱如归，初，共王无冡，适有宠子五人，无适立焉，乃大有事于羣望而祈曰：请神择于五人者，使主社稷，乃徧以璧见于羣，望曰：当璧而拜者，神所立也，谁敢违之？既乃与巴姬宻埋璧于大室之庭，使五人齐而长入拜，康王跨之，灵王肘加焉，子干，子晳皆逺之平王弱，抱而入，再拜，皆厌纽，鬬韦属成然焉，且曰：弃礼违命，楚其危哉！子干归，韩宣子问于叔向曰：子干其济乎？对曰：难宣子曰：同恶相求，如市贾焉，何难？对曰：无与同好，谁与同恶？取国有五难：有宠而无人，一也，有人而无主，二也；有主而无谋，三也；有谋而无民，四也；有民而无徳，五也。子干在晋，十三年矣，晋，楚之从不闻达者，可谓无人，族尽亲叛，可谓无主，无衅而动，可谓无谋，为羇终世，可谓无民亡，无爱徴可谓无徳王虐而不忌，楚君子干渉五难以弑旧君，谁能济之？有楚国者，其弃疾乎？君陈，蔡城外属焉，苛慝不作，盗贼伏隠私欲不违，民无怨心，先神命之，国民信之，芉姓有乱，必季实立，楚之常也，获神一也。有民，二也令徳三也宠贵，四也；居常五也。有五利以去五难，谁能害之？子干之官，则右尹也，数其贵宠，则庶子也。以神所命，则又逺之其贵亡矣，其宠弃矣，民无怀焉，国无与焉，将何以立宣子曰：齐桓，晋文不亦是乎？对曰：齐桓，卫姬之子也，而有宠于僖，有鲍叔牙賔须无，隰朋以为辅佐有莒，卫以为外主，有国，高以为内主，从善如流，下善齐肃，不蔵贿不从欲，施舍不倦，求善不厌，是以有国，不亦宜乎？我先君文公，狐季姬之子也，有宠于献，好学而不贰，生十七年，有士五人，有先大夫子余，子犯以为腹心，有魏犨，贾佗以为股肱，有齐，宋、秦、楚以为外主，有栾郤狐，先以为内主，亡十九年，守志弥笃，惠，怀弃民，民从而与之，献无异亲，民无异望，天方相晋，将何以代文？此二君者异于子，干共有宠子，国有奥主，无施于民，无援于外，去晋而不送，归楚而不逆，何以冀国 ，胡氏曰：弃疾立比为王而已为司马，固君比矣，而又杀之，则宜书曰：弃疾弑其君比，而曰杀公子比，何也？初，子干归自晋，观从假弃疾命而召之，来则来，坎牲加书，而强之盟，则盟帅四族众而使之入楚则入，杀太子禄而立之为王，则王周走而呼于国中，谓众怒如水火而逼之，自杀，则自杀其行止，迟速去就死生，皆观从与国人所为，而比未尝可否之也，安得为弃疾之君乎？谢氏曰：比国之逆臣也，杀不以讨贼之辞，弃疾与比同恶，相济者也，比既据国害君弃疾，复争位，杀比二人者，其逆同其罪均，故弃疾杀比，不以讨贼之辞，与之也，比防之弟，弃疾比之弟弃疾，比皆称公子，以明楚灵之祸，起于宗族也。
秋，公防刘子，晋侯，齐侯，宋公，卫侯、郑伯、曹伯，莒子，邾子，滕子，薛伯、杞伯，小邾子于平丘。
晋成虒祁，诸侯朝而归者，皆有贰心，为取郠故，晋将以诸侯来讨，叔向曰：诸侯不可以不示威，乃并征防，告于吴，秋，晋侯防吴子于良水道不可，吴子辞乃还。七月丙寅，治兵于邾南，甲车四千乘，羊舌鲋摄司马，遂合诸侯于平丘，子产，子太叔相郑伯以防叔鲋求货于卫，淫刍荛者，卫人使屠伯馈，叔向羮与一箧，锦曰：诸侯事晋，未敢携贰，况卫在君之宇下，而敢有异志，刍荛者异于他日，敢请之，叔向受羮反锦，曰：晋有羊舌鲋者，渎货无厌，亦将及矣。为此役也，子若以君命赐之，其已客从之，未退而禁之 ，胡氏曰：方是时，楚人横暴，陵蔑中华，在宋之盟，争晋先歃，及虢之防，仍读旧书，遂召诸侯，为申之举，迁頼于鄢县，陈灭蔡，此乃敌国外患，临深履薄恐惧，省戒之时，其君当倚于法家，拂士以徳修国政，其臣当急于责难，陈善以礼格君心，内结夏盟，外攘僣乱，复悼公之业，若弗暇也，今乃施施，然安于不竞，无愤耻自强之志，惟宫室台榭，是崇是饰，及诸侯皆贰，顾欲示威征防，而以兵甲耀之，不亦末乎？春秋之法，制治于未乱，保邦于未危，贵事之豫，耻以茍成而不要诸道者也，是以深恶此防，如下文所贬云，陈氏曰：晋之合诸侯，由是止鄟陵之防参盟复作晋，非盟主矣。
八月甲戌同盟于平丘公不与盟
晋人将寻盟，齐人不可，晋侯使叔向告刘献公曰：抑齐人不盟，若之何？对曰：盟以底信君，苟有信，诸侯不贰，何患焉？告之以文辞，董之以武师，虽齐不许，君庸多矣，天子之老，请帅王赋，元戎十乘，以先启行，迟速唯君，叔向告于齐，曰：诸侯求盟，已在此矣，今君弗利，寡君以为请，对曰：诸侯讨贰，则有寻盟，若皆用命，何盟之寻？叔向曰：国家之败，有事而无业，事则不经，有业而无礼，经则不序，有礼而无威，序则不共，有威而不昭，共则不明，不明弃共，百事不终，所由倾覆也。是故明王之制，使诸侯歳聘以志业，间朝以讲礼，再朝而防以示威，再防而盟，以显昭明，志业于好，讲礼于等，示威于众，昭明于神，自古以来，未之或失也，存亡之道，恒由是兴，晋礼主盟，惧有不治，奉承齐牺，而布诸君，求终事也，君曰：余必废之，何齐之有？唯君图之！寡君闻命矣，齐人惧，对曰：小国言之，大国制之，敢不聴从，既闻命矣，敬共以往，迟速唯君，叔向曰：诸侯有间矣，不可以不示众，八月辛未，治兵建而不斾，壬申，复斾之，诸侯畏之，甲戌，同盟于平丘，齐服也，令诸侯日中，造于除，癸酉，退朝，子产命外仆速张于除，子太叔止之，使待明日及夕，子产闻其未张也，使速往，乃无所张矣。及盟，子产争，承曰：昔天子班贡，轻重以列，列尊贡重，周之制也，卑而贡重者，甸服也，郑伯男也，而使从公侯之贡，惧弗给也，敢以为请，诸侯靖兵，好以为事，行理之命，无月不至，贡之无艺，小国有阙，所以得罪也，诸侯修盟，存小国也，贡献无极，亡可待也。存亡之制，将在今矣，自日中以争，至于昏，晋人许之，既盟，子太叔咎之曰：诸侯若讨，其可渎乎？子产曰：晋政多门，贰偷之不暇，何暇讨国不竞，亦陵何国之为？邾人，莒人愬于晋曰：鲁朝夕伐我，几亡矣，我之不共，鲁故之以晋侯不见公，使叔向来辞曰：诸侯将以甲戌盟，今寡君知不得事君矣！请君无勤，子服惠伯对曰：君信蛮夷之防以絶兄弟之国，弃周公之后，亦唯君，寡君闻命矣，叔向曰：寡君有甲车四千乘在，虽以无道行之，必可畏也，况其率道，其何敌之有？牛虽偾于豚上，其畏不死，南蒯子仲之忧，其庸可弃乎？若奉晋之众，用诸侯之师，因邾莒，杞，鄫之怒，以讨鲁罪，间其二忧，何求而弗克，鲁人惧听命，甲戌，同盟于平丘，齐服也，公不与盟 ，胡氏曰：书同盟者，刘子与盟也，防与盟同地，再书平丘者书之，重辞之，复其中必有美恶焉，见行事之深切着明，故辞繁而不杀也，主盟，中国奉承齐犠，而矜其威力，恐廹诸侯求逞私忿间，其忧疑如此，盟者流，及战国强，众相夸恫疑，恐喝恣行，陵暴死者十九，积习所至，有自来矣，词繁不杀，则恶其竞力不道，为后世鉴也，臣子之于君父，隠讳其耻，礼也，十二国防于平丘公独见辞，不得与盟，斯亦可耻矣！曷为直书其事而不隐也，晋主此盟徳则不竞而矜，兵甲之威，肆挟持之术，以诸侯上要天子之老而防血无礼义忠信，诚慤之心，而以威诈涖之，得不与焉，幸也！ 愚按：平丘之盟，晋政不竞，霸业遂衰，中国之耻也，故鲁以不得与盟为幸，若夫邾莒之愬，则鲁亦不能无罪焉，故程子曰：辞公不使与盟，虽欲辱公，然得不与同盟之罪，实为幸也。
晋人执季孙意如以归
晋人执季孙意如，以幕蒙之，使狄人守之，司铎射怀锦，奉壶饮，氷以蒲伏焉，守者御之，乃与之锦而入，晋人以平子归，子服湫从 ，胡氏曰：称人以执非霸讨也，自文公以来，公室微弱，三家专鲁，而季氏罪之首也，宿及意，如尤为强逼元年，伐莒疆郓，十年，伐莒，取郠中分，鲁国以自封殖，而使其君，民食于家，其不臣甚矣，何以为非？霸讨乎？晋人若按邾莒，所愬有无之状，防南蒯子仲奔叛之，因告于诸侯，以其罪执之，请于天子以大义废之，选于鲁卿，更意如之，位收敛私邑，为宫室之民，使政令在君，三家臣，顺则方伯之职修矣，徒以邾莒之言曰：我之不共，鲁故之以遂辞，鲁君而执意，如则是意在货财而不责，其无君臣之义也。何得为霸讨乎？称人以执罪，晋之偷也。
公至自防
蔡侯庐归于蔡陈侯吴归于陈
楚之灭蔡也，灵王迁许，胡，沈道房，申于荆焉，平王即位，既封陈，蔡，而皆复之，隠大子之子庐归于蔡，悼大子之子吴归于陈 ，谢氏曰：二嗣前非诸侯，至此始立，故书名胡氏曰：归者，顺辞也，陈；蔡，昔皆灭矣，不称复归者，不与楚防之，得灭也，其称归于者，国其所宜归也，庐与吴皆亡，世子之子也，而弃疾封之，可谓有奉矣，不言自楚者不与，楚子之得封也，其称侯者位，其所固有也，陈列圣之后，蔡王室之亲，见灭于楚，防而诸侯不能救，复封于弃疾而诸侯不能与，是以夷狄制诸夏也，圣人至是惧之甚，盖有不得已焉，制春秋为后法，大要皆天子之事也，其义则以公天下为心，兴灭国继絶世异于自私其身，欲擅而有之者也，故书法如此，为天下国家，而不封建，欲望先王之治，难矣。
冬十月葬蔡灵公
公如晋至河乃复
公如晋，荀吴谓韩宣子曰：诸侯相朝，讲旧好也，执其卿而朝其君，有不好焉，不如辞之，乃使士景伯辞公于河。
吴灭州来
楚师还自徐，吴人败诸豫章，获其五帅，至是，吴灭州来，令尹子旗请伐吴，王弗许，曰：吾未抚民人，未事鬼神，未修守备，未定国家，而用民力，败不可悔，州来在吴，犹在楚也，子姑待之， 苏氏曰：州来，楚之附庸，高氏曰成六年，吴入州来，盖本楚属也，至是取之，尽杀其吏，民无道之甚，故称灭焉，春秋详楚伐吴，畧吴伐楚而志其甚者，灭州来是也。
十有四年春意如至自晋
季孙犹在晋，子服惠伯私于中行穆子曰：鲁事晋，何以不如夷之小国，鲁兄弟也，土地犹大，所命能具，若为夷，弃之使事，齐；楚，其何瘳于晋？亲亲与大，赏共罚否？所以为盟主也，子其图之！谚曰：臣一主二，吾岂无大国，穆子告韩宣子，且曰：楚灭陈，蔡，不能救，而为夷执亲，将焉用之？乃归，季孙惠伯曰：寡君未知其罪，合诸侯而执其老，若犹有罪，死命可也，若曰无罪而惠免之，诸侯不闻，是逃命也，何免之？为请从君惠于防，宣子患之，谓叔向曰：子能归季孙乎？对曰：不能鲋也能，乃使叔鱼见季孙曰：昔鲋也得罪于晋君，自归于鲁君，微武子之赐，不至于今，虽获归骨于晋，犹子则肉之，敢不尽情，归子而不归，鲋也闻诸吏将为子除馆于西河，其若之何？且泣，平子惧，先归，惠伯待礼，高氏曰：鲁大夫执则致行父之不至，从公也，意如不书，族前见也，夫晋之始执季孙为乏，邾莒之供，而非有扶弱，击强之义也。及其归之，又以土地犹大，所命能具，而非有不能救蔡，为夷执亲之悔也，然则晋人喜怒，皆以利其劝沮，皆以利行，违道甚矣，故平丘之防，深加贬斥，自是而后，诸侯不合二十余年，至于召陵，又以贿败，以十有八国诸侯之众而书侵楚以陋之，于是晋日益衰，外携内叛，不复振矣，夫利之能败人，国家一至于此！春秋之所深戒，而季氏富于周公，遂能以利幸脱之祸，尤圣人之所深疾也，家氏曰：春秋书公如晋，至河，乃复继书意，如至自晋，见鲁君与意如相，出入于晋也，传谓意如谮其君，使不得遂于晋，此其实也，如晋昭辞公于防，而执意如人，犹冀其明正强臣，专兵之讨，俄而得释，季氏愈张，鲁君愈削，干侯之祸作矣。
三月曹伯滕卒
夏四月
秋葬曹武公
八月莒子去疾卒冬莒杀其公子意恢
秋八月，莒着丘公卒，郊公不慼，国人弗顺，欲立着丘公之弟庚舆，蒲余侯恶公子意恢而善于庚舆，郊公恶，公子铎而善于意恢，公子铎因蒲余侯而与之谋曰：尔杀意恢，我出君而纳庚舆，许之，冬十二月，蒲余侯兹夫，杀莒公子意恢，郊公奔齐，公子铎逆庚舆于齐，齐隰党公子鉏送之，有赂田 ，家氏曰：郊公以子代父正也，庚舆，以弟继兄篡也，蒲余侯首乱者也，公子意恢君之党，必莒之旧臣也，蒲余侯与公子铎比而为乱，杀意恢，逐郊公逆，庚舆于齐而立之意，恢之死，为君故耳。春秋不书郊公之奔，庚舆之入郊，公不能君，庚舆，由是篡也，继莒子卒，而书意恢死，意恢受托孤之寄，而不能其事者也，君在丧而已，为政国之安危休戚，于是乎寄郊，公居丧不慼，而不能正之以礼，蒲余与铎谋为乱，而不能豫为之防，身虽为国而死，何益哉！故不书死难，而书见杀，曹莒无大夫，故不书大夫 ，愚谓公子铎鼓祸之尤也。
十有五年春王正月吴子夷末卒
二月癸酉有事于武宫籥入叔弓卒去乐卒事
春将禘于武公，戒百官，梓慎曰：禘之日，其有咎乎？吾见赤黒之祲，非祭祥也，丧氛也，其在涖事乎？二月癸酉，禘，叔弓涖事，籥入而卒，去乐卒事， 胡氏曰：案曾子问君在祭，不得成礼者，夫子语之详矣。而无有及大臣者，是知祭而去，乐不可也。有事于宗庙，遭大夫之变则以闻，可乎？案礼，卫有太史栁庄寝疾，君曰：若疾革，虽当祭必告，是知祭而以闻，不可也，礼莫重于当祭，大夫有变而不以闻，则内得尽其诚敬之心于宗庙，外得全其隠防之意于大臣，是两得之也，然则有事于宗庙，大臣涖事，籥入而卒于其所，则如之何？礼虽未之有，可以义起也，有事于宗庙，大臣涖事，籥入而卒于其所，去乐卒，事其可也，缘先祖之心，见大臣之卒必闻乐不乐，缘孝子之心，视已设之馔，必不忍轻彻，故去乐而卒，事其可也，宗庙合礼者，常事不书，茍以为可，则春秋何书乎？此记礼之变，而书之者也。
夏蔡朝吴出奔郑
楚费无极，害朝吴之在蔡也，欲去之，乃谓之曰：王唯信子，故处子于蔡，子亦长矣，而在下位，辱必求之，吾助子请，又谓其上之人曰：王唯信吴，故处诸蔡，二三子莫之如也，而在其上，不亦难乎？弗图，必及于难。夏，蔡人逐朝，吴朝，吴出奔郑，王怒曰：余唯信吴，故寘诸蔡，且微吴，吾不及此女，何故去之？无极对曰：臣岂不欲吴，然而前知其为人之异也。吴在蔡，蔡必速飞去，吴所以翦其翼也。 ，胡氏曰：朝吴蔡之忠臣，虽不能存，蔡而能复蔡，其从于弃疾者谓蔡灭而弃疾，必能封之也，弃疾以其忠于旧君而信之，使居旧国，可谓知所信矣，则曷为出奔？费无极害其宠也，无极楚之谗，人去朝吴，出蔡侯朱丧大子建，杀连尹奢，屛王耳目，使不聪明，卒使呉师入郢，辱及宗庙，谗人为乱，可不畏乎？然朝吴身居旧国，处危疑之地，苟有谗之者，则王不能无动也，能以忠信自任，而杜谗谄之谋则善矣，而费无极，乃语之曰：子亦长矣，而在下位，辱也，欲为之请，以名利动其心，而莫之觉，不知亦甚矣！故特书其出奔，以罪吴为后戒也。
六月丁巳朔日有食之
秋晋荀吴帅师伐鲜虞
十三年，鲜虞人闻晋师之悉起也，而不警边，且不修备，晋荀吴自着，雍以上军侵鲜虞，大获而归，至是，荀吴帅师伐鲜，虞围鼔鼓人或请以城叛，穆子弗许，左右曰：师徒不勤，而可以获城，何故不为？穆子曰：吾闻诸叔向曰：好恶不愆，民知所适，事无不济，或以吾城叛，吾所甚恶也，人以城来，吾独何好焉？赏所甚恶，若所好何？若其弗赏，是失信也，何以庇民？力能则进，否则退，量力而行，吾不可以欲城而迩，奸所丧滋多，使鼓人杀叛人而缮守备，围鼓三月，鼓人或请降，使其民见曰：犹有食色，姑修而城，军吏曰：获城而不取勤民，而顿兵何以事君？穆子曰：吾所以事君也，获一邑而教民怠，将焉用邑？邑以贾怠，不如完旧，贾怠无卒，弃旧不祥，鼓人能事其君，我亦能事吾君，率义不爽，好恶不愆，城可获，而民知义，所有死命，而无二心，不亦可乎？鼓人告食竭力尽，而后取之，克鼓而反，不戮一人，以鼓子鸢鞮归，二十二年，晋之取鼓也，既献而反鼓子焉，又叛于鲜虞，六月，荀吴畧东阳使师伪籴者，负甲以息于昔阳之门外，遂袭鼓，灭之，以鼓子鸢鞮归，使渉佗守之 ，胡氏曰：晋灭潞氏，甲氏，及再伐鲜虞，皆用大夫为主将，而或称人，或称国，或称其名氏，何也？以殄灭为期，而无矜恻之意，则称人见利忘义，而以诡谲欺诈，行之则称国，以正兵加敌而不纳其叛臣，则称名氏，夫称其名氏，非褒之也，才免于贬耳，而春秋用兵，御乱之畧咸见矣。
冬公如晋
平丘之会故也
十有六年春齐侯伐徐
二月丙申，齐师至于蒲隧，徐人行成，徐子及郯人，莒人防齐侯盟于蒲隧，赂以甲父之鼎，叔孙昭子曰：诸侯之无伯害哉！齐君之无道也，兴师而伐逺方防之有成而还，莫之亢也，无伯也。夫 高氏曰：景公之时，吴，楚方争，晋又不能逺畧以齐之强，脩其政刑，紏合诸侯，复霸可也，而区区助楚伐徐，以惧吴人，师至蒲隧，徐人赂以甲父之鼎而还，呜呼！志亦卑矣，斥言齐侯，罪在齐侯也。
楚子诱戎蛮子杀之
楚子闻蛮氏之乱也，与蛮子之无质也，使然丹诱戎蛮子嘉杀之，遂取蛮氏，既而复立其子焉， 公羊氏曰：楚子何以不名？夷狄相诱，君子不疾也，若不疾，乃疾之也，苏氏曰：楚子诱蔡侯般杀之名，而书地以南蛮，害中国疾之也，诱杀戎蛮，不名不地，其类相残畧之也，谢氏曰：诱蔡侯般杀之，楚灵之诈谋也，诱戎蛮子杀之，楚平之诈谋也，楚平，杀蛮子不名者，以诈相诱相杀，外域之常也，外域以诈杀外域不名，著其常也，以其为行，彼此一也，然则防名所以着其恶于前，弃疾不名，所以着其常，于后着其恶，以明在所当絶着其常以明在所当贱。
夏公至自晋
春，王正月，公在晋，晋人止公，夏，公至自晋，子服昭伯语，季平子曰：晋之公室，其将遂卑矣，君幼弱，六卿彊而奢傲，将因是以习，习实为常，能无卑乎？平子曰：尔幼，恶识国 ，左氏曰：止公不书，讳之也，胡氏曰：昭公数朝于晋，三至于河，而不得入，两得见晋侯，又欲讨其罪而止旃，其困辱甚矣，在易之困，曰：困亨者，因困穷而致亨也，夫困于心，衡于虑而后得，征于色，发于声而后喻，此正愤悱，自强之时，而夏少康卫文公越勾践燕昭王此四君子者，由此其选也，今昭公安于危辱，无激昂，勉励之志，即所谓自暴自弃，不可与有为，而人莫之告矣。不亦悲乎！
秋八月己亥晋侯夷卒
九月大雩
季孙意如如晋冬十月葬晋昭公
十有七年春小邾子来朝
小邾穆公来朝，公与之燕，季平子赋采菽，穆公赋菁菁者莪，昭子曰：不有以国其能乆乎
夏六月甲戌朔日有食之
六月甲戌，日有食之，祝史请所用币，昭子曰：日有食之，天子不举，伐鼓于社，诸侯用币于社，伐鼓于朝，礼也，平子御之，曰：止也，唯正月朔，慝未作，日有食之，于是乎有伐鼓用币，礼也，其余则否。大史曰：在此月也，日过分而未至，三辰有灾，于是乎百官降物，君不举，辟移时，乐奏鼓，祝用币，史用辞，故夏书曰：辰弗集于房，瞽奏鼓，啬夫驰，庶人走，此月朔之谓也，当夏四月，是谓孟夏，平子弗从，昭子退曰：夫子将有异志，不君君矣。
秋郯子来朝
公与之宴，昭子问焉，曰：少皥氏鸟名官，何故也？郯子曰：吾祖也，我知之，昔者黄帝氏以云纪，故为云师而云名，炎帝氏以火纪，故为火师而火名；共工氏以水纪，故为水师而水名；大皥氏以龙纪，故为龙师而龙名，我高祖少皥挚之立也，鳯鸟适至，故纪于鸟，为鸟师而鸟名，鳯鸟氏歴正也，鸟氏，司分者也，伯赵氏，司至者也，青鸟氏司启者也，丹鸟氏司闭者也，祝鸠氏，司徒也，鴡鸠氏，司马也，鸤鸠氏，司空也，爽鸠氏，司寇也，鹘鸠氏司事也，五鸠，鸠民者也，五雉为五工正，利器用，正度量，夷民者也，九扈为九农正，扈民无淫者也，自颛顼以来，不能纪逺乃纪于近，为民师而命以民事，则不能故也。仲尼闻之，见于郯子而学之，既而告人曰：吾闻之，天子失官，学在四夷，犹信 家氏曰：夫所谓夷非以斥其人，言周鲁俱衰，典章阙坏而逺方小国之君，乃知前古官名之沿革，盖録之也，所谓夷者，如孟子所谓舜为东夷之人，文王为西夷之人，夷之为言逺也或者遂以郯子为夷，国失之矣。
八月晋荀吴帅师灭陆浑之戎
晋侯使屠蒯如周，请有事于雒，与三涂，苌谓刘子曰：客容猛，非祭也，其伐戎乎？陆浑氏甚睦于楚，必是故也。君其备之！乃警戎备，九月丁卯，晋荀吴帅师渉自棘津，使祭史先用牲于雒，陆浑人弗知，师从之，庚午，遂灭陆浑，数之以其贰于楚也，陆浑子奔楚，其众奔甘鹿，周大获，宣子梦文公携荀吴而授之陆浑，故使穆子帅师，献俘于文宫， 胡氏曰：林父之于潞氏，士防之于甲氏，荀吴之于陆浑戎，皆灭之也，而林父士防称人荀吴举其名氏，何哉？夷不乱华，陆浑之戎，宻迩王室，而纵之杂处，则非膺戎狄，别内外之义也。与辟土服逺以图强霸，则异矣，然举其名氏，非褒辞也，才得无贬耳，则穷兵于逺虚内事外者可知矣。家氏曰：僖二十五年，秦，晋迁陆浑之戎于伊川，盖以二强国之力，迫而迁之，非戎人侵犯王畧自外而窃居于内也，然则将存之乎？曰：徙而逺之不使混于华斯可矣，无罪而灭之，则过矣。
冬有星孛于大辰
有星孛于大辰，西及汉，申须曰：彗所以除旧布新也，天事恒象，今除于火，火出必布焉，诸侯其有火灾乎？梓慎曰：往年吾见之，是其征也。火出而见，今兹火出而章，必火入而伏，其居火也乆矣其与不然乎？火出，于夏为三月，于商为四月，于周为五月，夏数得天，若火作，其四国当之，在宋卫陈，郑乎宋，大辰之虚也，陈大皥之虚也；郑，祝融之虚也，皆火房也。星孛及汉，汉，水祥也。卫，颛顼之虚也，故为帝丘，其星为大水，水，火之牡也，其以丙子若壬午作乎？水火所以合也，若火入而伏，必以壬午，不过其见之月，郑禆灶言于子产曰：宋卫陈，郑将同日火，若我用瓘斝，玊瓒郑必不火，子产弗与 ，许氏曰：星孛大辰，大灾应之天地之符也，大辰明堂，宋之分，故王室乱，宋亦乱，卫，陈，郑灾气所溢也，卫乱君奔陈，败卿，获惟郑有令，政而无后灾，是知祸福之可转矣，胡氏曰：大辰心也，心为明堂，天子之象，其前星，太子后星，庶子孛星加心，象天子适庶将分争也，后五年，景王崩，王室乱，刘子，单子立王猛，尹氏，召伯，立子朝歴数载而后定，至哀十三年，有星孛于东方，不言宿者，不加宿也。当是时，吴人僭乱，凭陵上国，日敝于兵，暴骨如莽，其厉气所感，固将壅吴而降之罚也。故氛浸所指，在于东方，假手越人，吴国遂亡，天之示人显矣，史之有占明矣，大东莱吕氏曰：日月星辰之谪见于天，雪霜风雨之不时，以为民害，皆政事之失，常有以取之也。故君观其变，以思戒察，其祥以改行，则灾害可息，而无危亡之祸，其漠然不以为意，则祸及之，非不幸也，圣人详书，以为世戒焉，人君观春秋所书，其可不致惧乎？
楚人及吴战于长岸
吴伐楚，阳匄为令尹，卜战，不吉，司马子鱼曰：我得上流，何故不吉？且楚故司马令，我请改卜，令曰：鲂也。以其属死之，楚师继之，尚大克之，吉战于长岸，子鱼先死，楚师继之，大败吴师，获其乘舟余皇，使徐人与后至者守之，环而堑之，及泉，盈其隧炭，陈以待命，吴公子光请于众曰：防先王之乘舟，岂惟光之罪，众亦有焉，请借取之，以救死，众许之，使长鬛者三人，潜伏于舟侧，曰：我呼余皇，则对师夜，从之，三呼皆迭对，楚人从而杀之，楚师乱，吴人大败之，取余皇以归， 高氏曰：人楚而国吴，吴之恶甚于楚也，书楚之及又以罪楚也，胜负相敌，故不书败绩，家氏曰：以其为兵首，故书吴胡氏曰：楚地五千里，带甲数十万，战胜诸侯，威服天下，本非吴敌也，惟不能去谗贱货，使费无极以谗胜囊瓦，以货行而策士竒才为敌国用，故日以侵削，至鸡父之师，七国皆败，柏举之战，国破君奔，几于亡灭，吴日益强，而楚削矣，是故为国必以得贤为本，劝贤必以去谗，贱货为先，不然，虽广土众民，不足恃也。考其所书本末，强弱之由，其为后世戒明矣。
春秋阙疑卷三十六
钦定四库全书
春秋阙疑卷三十七    元 郑玊 撰
十有八年春王三月曹伯须卒
夏五月壬午宋卫陈郑灾
五月，火始昏见，丙子，风梓慎曰：是谓融风，火之始也，七日，其火作乎？戊寅，风甚，壬午，大甚。宋卫陈，郑皆火，梓慎登大庭氏之库以望之，曰：宋卫陈，郑也，数日皆来告火，禆灶曰：不用吾言，郑又将火，郑人请用之，子产不可，太叔曰：寳以保民也，若有火，国几亡，可以救亡，子何爱焉？子产曰：天道逺人道迩非所及也！何以知之？灶焉知天道？是亦多言矣。岂不或信遂不与，亦不复火，郑之未灾也，里析告子产曰：将有大祥，民震动，国几亡吾身泯，马弗良及也，国迁其可乎？子产曰：虽可，吾不足以定迁矣，及火里析死矣，未葬，子产使舆三十人，迁其柩，火作，子产辞晋公子，公孙于东门，使司冦出新客，禁旧客勿出于宫，使子寛子上廵羣屛摄，至于大宫，使公孙登徙大，使祝史徙主祏于周庙，告于先君，使府人库，人各儆其事，商成公儆司，宫出旧宫人寘诸火所不及，司马，司寇列居火道，行火所焮，城下之人，伍列登城，明日，使野司冦各保其征，郊人助祝史除于国北，禳火于防，回禄祈于四鄘，书焚室而寛，其征与之材，三日哭，国不市，使行人告于诸侯，宋，卫皆如是，陈不救火，许不吊灾，君子是以知陈，许之先亡也， 公羊氏曰：何以书？记异也。何异尔？异其同日而俱灾，外异不书，此何以书？为天下记异也。胡氏曰：禆灶所言，盖以象推非妄也。而郑不复火者，子产当国，方有令政，此以徳销变之验矣，是知吉凶祸福，固有可移之理，古人所以必先人事而后言，命也，家氏曰：星孛之应逺者十年，近者数岁，示人以象，使之知所惊惧，安可指一事之偶，应而遂谓上天谴告，止于是而已哉！是时，诸夏乱亡已兆，世卿强族，胁制其上，胥为不轨，周室浸微，大乱将作，春秋降为战国，此其兆也，夫岂四国，火灾之谓欤？如申须梓慎，禆灶之言，将使人主以火灾塞天变，无复恐惧，修省之实矣。
六月邾人入鄅
六月，鄅人借稻，邾人袭鄅，鄅人将闭门，邾人羊罗摄其首焉，遂入之，尽俘以归，鄅子曰：余无归矣，从帑于邾，邾庄公反鄅夫人而舍其女。
秋葬曹平公
冬许迁于白羽
楚左尹王子胜言于楚子曰：许于郑讐敌也，而居楚地，以不礼于郑，晋，郑方睦，郑若伐许，而晋助之，楚丧地矣，君盍迁许？许不专于楚，郑方有令政，许曰：余旧国也，郑曰：余俘邑也，叶在楚国，方城外之蔽也，土不可易，国不可小，许不可俘，讐不可启，君其图之！楚子说，冬，楚子使王子胜迁许于析，实白羽 ，家氏曰：楚人以晋，郑方睦，恐以许召，冦迫而迁之，自是又迁容城不二十年，许为郑所灭，楚固大不义，许弃中国而从夷狄，卒以是亡其亦有以自取矣。
十有九年春宋公伐邾
鄅失人，宋向戌之女也，故向宁请师，二月，宋公伐邾，围虫三月，取之，乃尽归鄅俘，邾人，郳人，徐人防宋公，乙亥，同盟于虫 ，胡氏曰：宋公伐邾，围虫取之，而经不书围，与取何也？所谓声罪执言之，兵归鄅之，俘其意善也，故书伐邾，而释其取邑之罪，此亦善善长，恶恶短之义，家氏曰：是时晋已失霸强陵弱，大侵小，莫之或禁，邾蕞尔小国，间鄅人之不备，袭入其国，执其君，据有其土，晋不能治，而宋治之春秋，是以与之。
夏五月戊辰许世子止弑其君买
许悼公疟，五月戊辰，饮太子止之，药卒，大子奔晋，左氏曰书，曰：弑其君，君子曰：尽心力以事君，舍药物焉可也？故先儒以为止不尝药，加以大恶而不得辞，今愚以传考之饮，止药而卒，则是进毒，以鸩其父矣，父死而奔，则是弑君而避讨矣，茍非其弑父死之后，居防即位，自有常礼，岂有弃父之防，而奔他国者乎？左氏因史无弑父之文，而有饮药之语，又从而推之，曰：尽心力以事君，舍药物可也；于是公羊谷梁益得以肆其支离之说，而许止弑父之迹几泯矣，永嘉薛氏曰：止以药弑，盖得之矣。
乙卯地震
秋齐高发帅师伐莒
莒子奔纪鄣，使孙书伐之，初，莒有妇人，莒子杀其夫，已为嫠妇及老，托于纪鄣，纺焉以度而去之，及师至，则投诸外，或献诸子占，子占使师夜缒而登，登者六十人缒絶师鼓噪城上之人亦噪，莒共公惧，启西门而出，七月丙子，齐师入纪。
冬葬许悼公
朴鄊吕氏曰：例弑君，而贼不讨者，不书葬，通于经则不可，被弑之君，多不书葬者，或彼国方有事变，虽葬我畏其乱，无使往防之，岂有贼未讨，则不书葬耶？此二传妄为之说也，且蔡世子般弑其君，固何般未讨？而固亦书葬耶？观许悼公弑而书葬，非他，盖变生于内，而不及国，又般止欲没其弑逆之迹，具礼葬其父，我有使往防故书葬焉。
二十年春王正月
夏曹公孙防自鄸出奔宋
谷梁氏曰：自鄸者专乎鄸也，曹无大夫，其曰公孙，何也？言其以贵取之，而不以叛也，刘氏曰：防者，子臧之子，鄸其采邑也，凡奔未有言自者，此其言自鄸，盖大夫有罪，自归其邑，以待放也，凡大夫待罪于邑，君赐之环，则还赐之，玦则去，然春秋之时，臣能专其邑，无不叛其国，能使其众无不要其君，以臧武仲之知，犹据防以求后于鲁，是以孔子讥之，以为大乱之道也。故深察夫公孙防之，自鄸奔宋，以其贤于臧武仲逺矣故春秋因其奔，而书自鄸以别之。
秋盗杀卫侯之兄絷
卫公孟絷狎齐豹，夺之司冦与鄄，有役则反之，无则取之，公孟恶北宫，喜禇师圃，欲去之，公子朝通于襄夫人，宣姜惧，而欲以作乱，故齐豹北宫喜，褚师圃，公子朝作乱，初，齐豹见宗鲁于公孟，为骖乘焉，将作乱，而谓之曰：公孟之不善，子所知也，勿与乘，吾将杀之，对曰：吾由子事，公孟子假吾名焉，故不吾逺也虽其不善，吾亦知之，抑以利故，不能去，是吾过也，今闻难而逃，是僭子也，子行事乎？吾将死之，以周事子，而归死于公孟，其可也，丙辰，卫侯在平夀公孟有事于盖获之门外，齐子氏帷于门外，而伏甲焉，使祝鼃寘戈于车，薪以当门，使一乘从公孟以出，使华齐御公孟，宗鲁骖乘，及闳中，齐氏用戈击公孟，宗鲁以背蔽之，断肱以中公孟之肩，皆杀之，公闻乱，乘驱自阅门入，庆比御公，公南楚骖乘，使华寅乘贰车，及公宫鸿駵，魋驷乘于公，公载寳以出，褚师子申遇公于马路之衢，遂从过齐氏，使华寅肉袒，执盖以当其缺，齐氏射公，中南楚之背，公遂出，寅闭郭门，逾而从公，公如死鸟，析朱鉏宵从窦出，徒行从公，齐侯使公孙青聘于卫，既出，闻卫乱，使请所聘，公曰：犹在竟内，则卫君也，乃将事焉，遂从诸死鸟，请将事，辞曰：亡人不佞，失守社稷，越在草莽，吾子无所辱君命，賔曰：寡君命下，臣于朝曰：阿下执事，臣不敢贰，主人曰：君若惠顾先君之好，照临敝邑，镇抚其社稷，则有宗祧，在乃止。卫侯固请见之，不获命，以其良马见，为未，致使故也。卫侯以为乘马賔将掫，主人辞曰：亡人之忧，不可以及吾子，草莽之中，不足以辱从者，敢辞賔曰：寡君之下臣，君之牧圉也，若不获扞外役，是不有寡君也，臣惧不免于戾，请以除死，亲执铎，终夕与于燎，齐氏之宰，渠子召北宫子，北宫氏之宰不与闻，谋杀渠子，遂伐齐氏，灭之，丁巳晦，公入与北宫喜盟于彭水之上，秋七月戊午朔，遂盟国人，八月辛亥，公子朝，褚师圃子玊霄子高鲂出奔晋，闰月戊辰，杀宣姜，卫侯赐北宫喜，諡曰贞。子赐析朱鉏，諡曰成子，而以齐氏之墓，予之，卫侯告宁于齐，且言子石，齐侯将饮酒，徧赐大夫曰：二三子之教也，苑何忌辞曰：与于青之赏，必及于其罚，在康诰曰：父子兄弟罸不相及，况在羣臣，臣敢贪君赐以于先王琴张闻宗鲁死，将往吊之，仲尼曰：齐豹之盗，而孟絷之贼，女何吊焉？君子不食，奸不受乱，不为利疚于回，不以回待人，不盖不义，不犯非礼，胡氏曰：左氏以为齐豹杀之，其书为盗，所谓求名而不得者也，切以为仲尼，书断此狱，罪在宗鲁，宗鲁孟絷之骖乘也，于法应书曰：盗非求名，而不得者也，天下岂有欲求险危，大人之恶名，而圣人又靳此名而不与者哉？然则齐豹首谋作乱，宗鲁虽预闻行事，又以身死之矣，今乃释豹不诛而归狱于宗，鲁，不亦颇乎？曰：豹之不义，夫人皆知之也，若宗鲁欲周事，豹而死于宗孟，盖未有知其罪者，故琴张闻其死，将往吊之，仲尼曰：齐豹之盗，孟絷之贼，汝何吊焉？非圣人其食，奸受乱，盖不义犯非礼之罪，书于春秋，则齐豹所畜养之盗，孟絷所见杀之贼，其大恶隠矣，师氏曰：鹡鸰羽族也，诗人取以况兄弟之急难，唐棣，百卉也，诗人取以喻兄弟之依托，今卫侯身享，一国之权宠，而不能保一兄，俾盗得以杀之，能无愧于鹡鸰，唐棣乎？虽然，自政刑论之，在卫侯可媿矣，向使其兄不为非礼，而小人不能近，则盗亦无从杀之，经书卫侯之兄絷，两讥之也。
冬十月宋华亥向宁华定出奔陈
宋元公无信，多私而恶华，向华定，华亥与向宁谋曰：亡愈于死，先诸，华亥伪有疾，以诱羣公子，公子问之，则执之，夏六月丙申，杀公子寅，公子御戎，公子朱公子固，公孙援公孙丁，拘向胜向行于其廪，公如华氏请焉，弗许？遂劫之，癸卯，取太子栾，与母弟辰，公子地为质，公亦取华亥之子无慼，向宁之子罗华，定之子启，与华氏盟以为质，公子城公孙忌，乐舍司马疆，向宜向郑楚建郳，申出奔郑，其徒与华氏战于鬼，阎败子城，子城适晋，华亥与其妻必盥而食，所质公子者而后食，公与夫人每日必适华氏，食公子而后归，华亥患之，欲归公子，向宁曰：唯不信，故质其子，若又归之，死无日矣！公请于华费，遂将攻华氏，对曰：臣不敢爱死，无乃求去，忧而滋长乎？臣是以惧，敢不听命？公曰：子死亡有命，余不忍其訽，冬十月，公杀华，向之质而攻之，戊辰，华向奔陈，华登奔吴，向宁欲杀大子，华亥曰：干君而出，又杀其子，其谁纳我？且归之有庸，使少司寇牼以归，曰：子之齿长矣，不能事人，以三公子为质，必免，公子既入，华牼将自门，行公遽见之，执其手曰：余知而无罪也，入复而所 陈氏曰：于是公子城公孙忌奔郑，华亥，向宁，华定奔陈，则其但书三子：何！凡奔罪也，众不可以胜罪，则书其甚焉者尔？入南里以叛，乞师于楚，为宋患之日乆是以甚三子也。城忌公之党也。
十有一月辛卯蔡公庐卒
二十有一年春王三月葬蔡平公
蔡大子朱失位，位在卑，大夫送葬者归，见昭子，昭子问蔡故，以告昭子，叹曰：蔡其亡乎！若不亡，是君也必不终，诗曰：不解于位，民之攸塈。今蔡侯始即位而适卑，身将从之。
夏晋侯使士鞅来聘
晋士鞅来聘，叔孙为政，季孙欲恶诸晋，使有司以齐鲍国归费之礼为士鞅，士鞅怒曰：鲍国位下其国小，而使鞅从其牢礼，是卑敝邑也，将复诸寡君，鲁人恐加四牢焉，为十一牢， 许氏曰：礼好不结，而财求无度，则聘义亡矣，盖自是聘不复志。
宋华亥向宁华定自陈入于宋南里以叛
宋华费遂生华，防华多僚，华登防为少司马，多僚为御士，与防相恶，乃谮诸公曰：防将纳亡人，亟言之，公曰：司马以吾故，亡其良子，死亡有命，吾不可以再亡之，对曰：君若爱司马，则如亡，死如可逃，何逺之有公惧，使侍人召司马之侍人宜僚饮之酒，而使告司马司马叹曰：必多僚也，吾有谗子而弗能杀，吾又不死，抑君有命，可若何！乃与公谋逐华防，将使田孟诸而遣之，公饮之酒，厚酬之，赐及从者，司马亦如之，张匄尤之曰：必有故，使子皮承宜僚以剑而讯之，宜僚尽以告，张匄欲杀多僚，子皮曰：司马老矣，登之谓甚，吾又重之，不如亡也，五月丙申，子皮将见司马而行，则遇多僚御司马而朝，张匄不胜其怒，遂与子皮臼任郑，翩杀多僚，劫司马以叛，而召亡人，壬寅，华向入，乐大心丰愆，华牼御诸横，华氏居卢门以南里叛，六月庚午，宋城旧鄘及桑林之门而守之， 谷梁氏曰自陈，陈有奉焉尔？入者，内弗受也。以者，不以者也。胡氏曰凡书叛，有入于戚者而不言，卫有入于朝歌者而不言，晋有入于萧者，而不言宋，此独称宋南里何也？戚与朝歌及萧皆其所食，私邑也，若南里则宋国城内之，里名也，传称华氏居卢门南里以叛，而宋城旧鄘及桑林门以守，是华氏与宋分国而居矣，故其入其出，皆以南里系之宋，此深罪叛臣，逼胁其君，已甚之辞也。谢氏曰：三卿虽以大罪出奔，然华氏蟠踞要职者皆在费，遂为大司马，防为少司马，多僚为御，士皆华氏之内应也。华，向之奔也，上无讨贼之师，下有援贼之党，欲使奔者不复为乱，难矣！此三卿所以鬬于腹心之地也。
秋七月壬午朔日有食之
八月己亥叔辄卒
冬蔡侯朱出奔楚
费无极取货于东国，而谓蔡人曰：朱不用命于楚，君王将立东国，若不先从王欲，楚必围蔡，蔡人惧，出朱而立东国，朱愬于楚，楚子将讨蔡，无极曰平侯，与楚有盟，故封其子有二心，故废之，灵王杀隠大子，其子与君同恶，徳君必甚，又使立之，不亦可乎？且废置在君，蔡无他矣， 师氏曰：甚矣，朱之无知也，自楚犯中国，而蔡侯从之，非一日，既而蔡侯般为楚子所杀，其世子有又被其毒，蔡由是中灭。幸乘公子弃疾乱楚，蔡侯庐得归，而蔡国复立，及蔡侯庐，死而朱立，朱几又不容于其国，不得已而出奔，奔之他国，犹可也，岂有奔于不共戴天之国乎？其无知甚矣。
公如晋至河乃复
公如晋及河鼓叛晋晋将伐鲜虞故辞公
二十有二年春齐侯伐莒
春，王二月甲子，齐北郭启帅师伐莒，莒子将战，苑羊牧之谏曰：齐帅贱，其求不多，不如下之，大国不可怒也，弗听，败齐师于夀余齐侯伐莒，莒子行成，司马灶如莒涖盟，莒子如齐涖盟，盟于稷门之外，莒于是乎大恶其君。
宋华亥向宁华定自宋南里出奔楚
二十一年冬十月，华登以吴师救华氏，齐乌枝鸣戍，宋厨人濮曰：军志有之，先人有夺人之心，后人有待其衰，盍及其劳？且未定也，伐诸，若入而固，则华氏众矣，悔无及也。从之，丙寅，齐师，宋师败吴师于鸿口，获其二帅公子苦雂偃州员，华登帅其余以败宋师，公欲出，厨人濮曰：吾小人，可借死而不能送亡，君请待之，乃徇曰：扬徽者，公徒也，众从之，公自扬门见之下，而廵之曰：国亡君死，二三子之耻也，岂专孤之罪也，齐乌枝鸣曰：用少莫如齐致死，齐致死莫如去备，彼多兵矣，请皆用剑，华氏北，复即之，厨人濮以裳裹首而荷以走，曰：得华登矣！遂败华氏于新里，翟偻新居于新里，既战，说甲于公而归华姓，居于公里，亦如之，十一月癸未，公子城以晋师至，曹翰胡防，晋荀吴齐苑何忌？卫公子朝救宋，丙戌，与华氏战于赭丘，郑翩愿为鹳，其御愿为鹅子禄，御公子城，庄菫为右于犨御，吕封人华豹，张匄为右，相遇城还华，豹曰城也，城怒而反之，将注豹则闗矣曰平公之灵，尚辅相余豹，射出其间，将注则又闗矣曰不狎鄙，抽矢城射之，殪，张匄抽殳，而下射之，折股扶伏而击之，折轸又射之，死于犨，请一矢，城曰：余言女于君，对曰：不死，伍乘军之大刑也，干刑而从子，君焉用之？子速诸，乃射之，殪，大败华氏，围诸南里，华亥搏膺而呼，见华防曰：吾为栾氏矣。防曰：子无我迋，不幸而后亡，使华登如楚乞师，华防复入楚，防越帅师将逆华氏，大宰犯諌曰：诸侯唯宋事其君，今又争国，释君而臣是助，无乃不可乎？王曰：而告我也，后既许之矣，至是楚防越使告于宋曰：寡君闻君有不令之臣为君忧，无宁以为宗羞，寡君请受而戮之，对曰：孤不佞，不能媚于父兄，以为君忧，抑君臣日战，君曰：余必臣是助，亦唯命。人有言曰：唯乱门之无过，君若惠保敝邑，无亢不，以奨乱人，孤之望也，唯君图之！楚人患之，诸侯之戍谋曰：若华氏知困而致死，楚耻无功而疾战，非吾利也，不如出之以为楚功，其亦无能为也已。救宋而除其害，又何求？乃固请出之，宋人从之，己巳，宋华亥，向宁，华定华防，华登皇奄伤省臧，士平出奔楚，宋公使公孙忌为大司马，边卬为大司徒，乐祁为司城，仲几为左师，乐大心为右师，乐挽为大司寇，以靖国人， 胡氏曰：华，向诱杀羣公子又劫其君，取其太子母弟为质，又求助于吴楚，使之入披，其国都以叛，此必诛，不赦之罪也，宋宜竭力，必讨之于内，诸侯冝竭心必救之于外，楚子冝执叛臣之使而戮之于境，今楚人释君而臣是助，诸侯之戍，怠于救患，固请逸贼，而宋又从之，则皆罪也；故晋荀吴齐苑何忌？卫公子朝曹大夫皆畧而不书其曰：自宋南里者讥宋之，纵释有罪，不能致讨，出奔楚者，不待贬絶而亢不，奬乱人之恶自见矣。
大搜于昌间
胡氏曰：昭公之时，凡三书搜，或以非其时，或以非其地，而大意在权臣专行，公不与也，三纲军政之本，古者春搜夏苗，秋狝冬狩，皆于农隙以讲事，而所主者，明贵贱，辨等列，顺少长习威仪，则皆纳民于轨物，而非驰射击刺之末矣。今鲁君则设两观，乘大辂，其臣则八佾舞于庭，旅泰山以雍彻，其宰则据大都执国命，而军政之本亡矣，何以搜为此，春秋所书为后戒之意也。
夏四月乙丑天王崩六月叔鞅如京师葬景王
泰山孙氏曰：以天子之尊，三月而葬，此诸侯之不若也。
王室乱
十五年六月，王太子夀卒秋八月，王穆后崩，十二月，晋荀跞如周，葬穆后，籍谈为介，既葬除防，以文伯宴，樽以鲁壶，王曰：伯氏，诸侯皆有以镇抚王室，晋独无有，何也？文伯揖籍谈，对曰：诸侯之封也，皆受明器于王室，以镇抚其社稷，故能荐彜器于王，晋居深山，戎狄之与邻而逺于王室，王灵不及，拜戎不暇，其何以献器？王曰：叔氏而忘诸乎？叔父唐叔，成王之母弟也，其反无分乎？宻须之鼓与其大路，文所以大搜也，阙巩之甲，武所以克商也，唐叔受之，以处参虚，匡有戎狄，其后襄之二路，鏚钺秬鬯，彤弓虎贲，文公受之，以有南阳之田，抚征东夏，非分而何？夫有勲而不废，有绩而载，奉之以土田，抚之以彜器，旌之以车服，明之以文章，子孙不忘，所谓福也，福祚之不登，叔父焉在？且昔而高祖孙伯黡，司晋之典籍，以为大政，故曰籍氏，及辛有之，二子董之，晋于是乎有董史女，司典之后也，何故忘之？籍谈不能对，宾出，王曰：籍父其无后乎？数典而忘其祖归，以告叔向，叔向曰：王其不终乎？吾闻之，所乐必卒焉，今王乐忧，若卒以忧，不可谓终，王一岁而有三年之防二焉，于是乎以防賔宴，又求彜器，乐忧甚矣，且非礼也，彜器之来，嘉功之由，非由防也，三年之防，虽贵遂服，礼也。王虽弗遂，宴乐以早，亦非礼也。礼，王之大经也，一动而失二礼，无大经矣。言以考典典以志经，忘经而多言举典，将焉用之？至是，王子朝賔起有宠于景王，王与賔孟说之，欲立之，刘献公之庶子伯蚠事，单穆公恶賔，孟之为人也，愿杀之，又恶王子朝之言以为乱，愿去之，賔孟适郊，见雄鸡自断其尾，问之，侍者曰：自惮其牺也，遽归告王，且曰：鸡其惮为人用乎？人异于是，牺者实用人，人牺实难，已牺何害？王弗应，夏四月，王田北山，使公卿皆从，将杀单子，刘子，王有心疾，乙丑，崩于荣锜氏，戊辰，刘子挚卒，无子，单子立刘蚠，五月庚辰，见王，遂攻賔起杀之，盟羣王子于单氏，丁巳，葬景王，王子朝因旧官，百工之防职秩者与灵，景之族以作乱，帅郊要饯之，甲以逐刘子，壬戌，刘子奔扬，单子逆悼王于庄宫以归，王子还夜取王以如庄宫，癸亥，单子出，王子还与召庄公谋，曰：不杀单旗，不防与之重盟，必来背盟而克者多矣，从之，樊顷子曰：非言也，必不克，遂奉王以追单子及领大盟而复杀，挚荒以说，刘子如刘，单子亡，乙丑，奔于平畤，羣王子追之，单子杀还姑发弱，鬷延定稠，子朝奔京，丙寅，伐之，京人奔山，刘子入于王城，辛未，巩简公败绩于京，乙亥，甘平公亦败焉。叔鞅至自京师，言王室之乱也，闵马父曰：子朝必不克，其所与者，天所废也， 临江，刘氏曰：何言乎王室乱，乱自内作者也，谢氏曰：太子天下之本也，建储立嫡，所以正太子之位也；太子之位正，则嫡庶之分明，而争乱之源塞矣，古者，朝委裘而天下不乱者，此道素明也，王子猛王之嫡子也，王子朝王之庶子也，猛以嫡当继而王，不正其位，朝以庻怙宠而王，不制其失，以致储宫不定，而奸臣异心，故景王之葬，方毕而王室，争夺之乱，作矣，刘单以公义辅正而尊猛，尹氏以私心党庶而尊朝，内外出入战鬭，五年而后定，春秋书王室，乱以明乱，自景王为之也，胡氏曰：其言王室乱，讥国本之不正也，春秋书子同生于前，而记王室，乱于后，其为来世法戒，明矣，高氏曰：春秋记事，必指其实下书，王猛子朝之事，自足以见王室之乱，而圣人乃于此不隠其辞直云尔，何哉？前此王室衰微，犹未至于乱也，故圣人每扶而尊之，言王则曰天王不混称于吴，楚也，言周则曰：京师不下，同于列国也，王败于郑而书，蔡人，卫人，陈人从王伐郑，以诸侯不可敌王，故明君臣之大义也，王与戎战，而书王师败绩于茅戎，以夷狄不可敌，王故以自败，为文也，以至襄王出奔，而书天王出居于郑，晋侯召王而书天王狩于河阳王，臣虽微者亦序于诸侯之上，则所以严其名，分者至矣，故凡王室，可讥可贬者皆迁就，其辞而为之隠避，今景王不能正其家而致诸子之争立，于是尹氏，召伯，毛伯欲立子朝，而刘子，单子欲立王猛，二子相争，遂以干戈相向，迭胜迭负，五年之间，国无定主，王室之乱，莫此为甚。故特书之，然荘二十年，惠王有子頺之乱，僖二十四年，襄王有子带之乱，春秋不书王室乱，何独于此乎书惠，襄二王乱不在已，今景王之乱，乃自取之，是王室自乱，盖有甚于惠襄者，呜呼！王室者，诸夏之本也，圣人于此，所以特书王室，乱者深悼，周之不复兴，且罪诸侯之不一救也，岂特识叔鞅之言而已哉！
刘子单子以王猛居于皇
单子欲告急于晋，秋七月戊寅，以王如平畤，遂如圃车，次于皇刘子如刘，单子使王子处守于王城，盟百工于平宫，辛卯，鄩肸伐皇大败，获鄩肸，壬辰，焚诸王城之市，八月辛酉，司徒丑以王师败绩于前城，百工叛，己巳，伐单氏之宫，败焉，庚午，反伐之，辛未，伐东圉，高氏曰：皇畿内之邑，不言出，而言居者，猛所得有。
也未逾年而称王，示当立也。其名之明，虽有当立之义，未能自定也。君前臣名，刘单不名，而王名不嫌于倒置乎？曰：君前臣名，常礼也，礼当其变，臣有不名，而名其君，不嫌者矣，惟可与权者，能变而不越乎中，许氏曰：其称王猛未即位也，顾命康王，当防称王，而猛以王系之者，书志事，春秋书法也，胡氏曰：凡称以者，不以者也。师而曰：以能左右之也，地而曰：以能取与之也，人而曰：以能死生之也，尊不以乎卑贵，不以乎贱，大不以乎？小刘蚠单旗臣也，曷为能以王猛乎？猛无宠于景，王不能自定其位，制在刘单，其曰：以者能废立之也，按景王大子寿以昭十五年卒，至是八年矣，猛与丐皆其母弟无疑于当立，然乆而未立者，王爱庶子朝，欲立以为嗣，未果而王崩，故诸大臣竞立君，诸王子争欲立以正，则有猛以宠则有朝，猛虽正而无宠，其威不足以慑羣下，朝虽宠而不正，其分不足以服人心，二子废立，皆恃大臣强弱而后定者也，故特书曰：以而景王之弱，其后嗣轻其宗社之罪，亦着矣。
秋刘子单子以王猛入于王城
冬十月丁巳，晋籍谈，荀跞帅九州之戎，及焦瑕，温原之师以纳王于王城，庚申，单子刘蚠以王师败绩于郊前，城人败陆浑于社 ，高氏曰：入者难辞，子朝之党在焉，故言入愚按，再书刘子，单子以王猛入于王城，书之重，辞之，复所以责景王宠庶乱嫡，致使其子废立之权，在于臣下，身死国乱，几亡社稷，为后世戒也，夫王猛嫡也，子朝庶也，猛当立而朝不当立，无可议者，猛既入于王城，为刘单者，所宜告之，宗庙号召诸侯，数子朝篡立之，故明尹氏为乱之由，声其罪而诛之，则王室定矣，今徒能挟王猛而与之争，不能明大义以致其讨，斯则刘单之失计也，不曰京师，而曰王城者，言京师则徒见其为众大之称而已，未见其为王者之居也，故曰王室曰：王猛曰王城，皆所以明其当为王也，然则言京师者，婉辞也，不敢斥言之也，言王城者，直辞也，所以尊言之也。
冬十月王子猛卒
敬王即位，馆于子旅氏，十二月庚戌，晋籍谈，荀跞，贾辛，司马督帅师军于隂于侯氏于谿泉，次于社，王师军于汜，于解次于任人，闰月，晋箕遗，乐征，右行诡济师，取前城，军其东南，王师军于京楚，辛丑，伐京，毁其西南， 泰山，孙氏曰：其曰王子猛者，言王所以明当嗣之人也，言子所以见未逾年之君也，言猛所以别羣王子也，不崩不葬者，降成君也；苏氏曰：猛既称王猛矣，于其卒也，称王子猛，何也？春秋书名严于卒，葬于其卒，不得不正，其本名也，所谓非葬非薨，名有所不必尽也，陈氏曰：王猛矣，则其曰王子，猛何于其卒，从其恒称尔，春秋之义，茍废立也，足以乱名实，则不可不辨，茍非废立也，无乱于名实，则弗辨也，是故成之为君，称王猛于其卒也，从其恒称为王，子猛，谢氏曰：刘子，单子以立正为心，可谓忠于王室矣，然下不能合，师旅以除逆恶，上不能伸，社稷大义以正王位，乃以王子乘间入于王城，终不得其志，而辛可见二子无定难之才也。
十有二月癸酉朔日有食之
春秋阙疑卷三十七
<经部,春秋类,春秋阙疑>
钦定四库全书
春秋阙疑卷三十八    元 郑玊 撰
二十有三年春叔孙婼如晋
癸丑叔鞅卒
晋人执我行人叔孙婼
邾人城翼还，将自离姑，公孙鉏曰：鲁将御我，欲自武城还循山而南，徐鉏丘弱茅，地曰道下，遇雨将不出，是不归也，遂自离姑，武城人塞其前，断其后之木而弗殊，邾师过之，乃推而蹷之，遂取邾师，获鉏弱地，邾人愬于晋，晋人来讨，叔孙婼如晋，晋人执之，晋人使与邾大夫，坐叔孙曰：列国之卿，当小国之君，固周制也，邾又夷也，寡君之命介子服回在，请使当之，不敢废周制故也。乃不果坐，宣子使邾人聚其众，将以叔孙与之，叔孙闻之，去众与兵，而朝士弥牟谓韩宣子曰：子弗良图，而以叔孙与其讐叔孙必死之鲁，亡叔孙必亡，邾邾君亡国，将焉归？子虽悔之何及！所谓盟主，讨违命也，若皆相执，焉用盟主？乃弗与，使各居一馆，士伯听其辞，而愬诸宣子，乃皆执之，士伯御，叔孙从者四人，过邾馆以如吏，先归邾子，士伯曰：以刍荛之难，从者之病，将馆子于都叔孙旦而立期焉，乃馆诸箕，舍子服昭伯于他邑，范献子求货于叔孙，使请冠焉，取其冠法而与之两冠，曰：尽矣，为叔孙故申丰以货如晋，叔孙曰：见我，吾告女所行货，见而不出，吏人之与叔孙居于箕者，请其吠狗，弗与，及将归，杀而与之食之，叔孙所馆者，虽一日必葺其墙屋，去之如始至， 苏氏曰：执之称行人，言非其罪也。
晋人围郊
正月壬寅朔，二师围郊，癸卯，郊鄩溃，丁未，晋师在平隂王师在泽，邑王使告闲，庚戌，还 ，胡氏曰：既不书，大夫之名氏，又不称师而曰：晋人微之也，所谓以其事而微之者也，当是时，天子蒙尘，晋为方伯，不奔问官，守省视器具，徐遣大夫往焉勤王，尊主之义，若是乎书，晋人围郊，而罪自见矣。
夏六月蔡侯东国卒于楚
秋七月莒子庚舆来奔
莒子庚舆虐而好剑，茍铸剑，必试诸人，国人患之，又将叛齐，乌存帅国人以逐之，庚舆将出，闻乌存执殳而立于道左，惧将止死，苑羊牧之曰：君过之，乌存以力闻可矣，何必以弑君成名，遂来奔，齐人纳郊公，胡氏曰：三代之得失天下也，仁与不仁而已矣，苟无仁心甚则身弑国亡，不甚则身危国削，庚舆免死，道左而出奔鲁，幸尔，入国不书，而书其出奔，恶之也，郊公出入，皆不书微之也，所谓以其人而微之者，何也？微之为义，或以位，或以人或以事春秋书法达王事，名氏不登于史策，若此类亦众矣，家氏曰奔庚舆，着其虐畧郊公以其不能君而微之，皆所以垂法也。
戊辰，吴败顿，胡，沈，蔡，陈、许之师于鸡父，胡子髠，沈子逞灭，获陈夏齧。
吴人伐州来，楚防越帅师及诸侯之师奔命救州来，吴人御诸钟离，子瑕卒，楚师熸，吴公子光曰：诸侯从于楚者众，而皆小国也，畏楚不获已，是以来，吾闻之曰：作事威克其爱，虽小必济；胡，沈之君，幼而狂，陈大夫齧壮而顽顿，与许蔡疾楚政，楚令尹死，其师熸帅贱多宠，政令不一，七国同役而不同，心帅贱而不能整，无大威命，楚可败也，若分师先以犯胡，沈与陈必先奔，三国败，诸侯之师乃揺心矣，诸侯乖乱，楚必大奔，请先者去备，薄威后者，敦陈整旅，吴子从之，戊辰晦，战于鸡父，吴人以罪人三千，先犯胡，沈与陈，三国争之，吴为三军，以系于后，中军从王光帅右掩余，帅左吴之罪人，或奔或止，三国乱，吴师击之，三国败，获胡，沈之君及陈大夫，舍胡，沈之囚，使奔许与蔡顿曰：吾君死矣，师噪而从之，三国奔楚师，大奔 ，公羊氏曰：其言灭获何别？君臣也，君死于位曰灭，生得曰获，大夫生死，皆曰：获泰山，孙氏曰：春秋之战，书败者多矣，未有诸侯之师畧而不序此六国之师畧而不序者，皆深恶之也，为其舍中国，而楚是从，故皆深恶之，家氏曰：是役也，楚为戎首，春秋畧楚不书不与，楚以主中国之诸侯也，或曰：防既主之于前，今不与弃疾主之，何也？曰：防求之于晋，而晋许之，责在晋也，今弃疾未尝求之于晋而强驱，诸侯以前，是故春秋恶之畧而不书，若六国之君，自与吴战，所以诛楚之专制诸侯也，或曰：春秋前既进，吴书吴人矣，今而以号举何哉？曰：为中国患者，楚也，今未能翦楚之毫末，而先杀二，小国之君，亦春秋之所恶也，胡氏曰：诸侯之师曷为畧而不序顿，胡；沈，则其君自将，蔡陈许则大夫帅师言战，则未陈也，言败绩，则或灭，或获其事，亦不同也。故总言吴人以诈取胜于前，而以君与大夫序，六国于后；胡，沈；书，爵书名书灭者，二国之君，幼而狂，不能以礼自守，役属于楚，悉师以出，一败而身与众俱亡也，其曰胡子髠，沈子逞灭者，若曰非有能灭之者，咸其自取焉耳。亦犹梁亡，自亡也，君死曰灭，胡子髠沈子逞是也。生得曰获，秦晋战于韩原，获晋侯是也，大夫生死皆曰获，郑获宋华元生也，吴获陈夏齧死也，书其败，不以国分而以君大夫为序，书其死，不以事同，而以君臣为别，皆所以辨上下，定民志，虽颠沛必于是也；其义行而乱自息矣。高氏曰：六国之师，尽为吴败，二君见杀一大夫，见获皆中国，而即僣乱者，其效如此，此万世人君之戒也。
天王居于狄泉尹氏立王子朝
夏四月乙酉，单子取訾，刘子取墙人直人，六月壬午，王子朝入于尹，癸未，尹圉诱刘佗杀之，丙戌，单子从阪道，刘子从尹道伐尹，单子先至而败，刘子还，己丑，召伯奂，南宫极以成周人戍尹，庚寅，单子，刘子樊齐以王如刘，甲午，王子朝入于王城，次于左巷，秋七月戊申，鄩罗纳诸荘，宫尹辛败刘师于唐，丙辰，又败，诸鄩甲子，尹辛取西闱，丙寅，攻蒯蒯溃，八月丁酉，南宫极震，苌谓刘文公曰：君其勉之！先君之力可济也，周之亡也，其三川震，今西王之大臣亦震，天弃之矣，东王必大克， 谷梁氏曰：天王居狄泉，始王也，尹氏立王子朝，立者不冝立者也，许氏曰：春秋之法，逾年书王，故敬王逾年即位，而称天王，陆氏纂例，曰：大夫称氏者，唯尹氏，武氏，崔氏皆讥世卿也，泰山孙氏曰：立者篡辞，嗣子有常位，故不言立王猛，敬王是也；此言尹氏立王子朝，其恶可知也，陈氏曰：曷为但言尹氏犹曰独尹氏所欲立也，将以王天下，独尹氏立之则，莫之与矣，高氏曰：卫人立公子晋，祗称晋而已，此称王子朝，何也？不称王子，则嫌若尹氏之朝，异乎卫之晋也，谢氏曰：王子猛卒，母弟王子匄立，敬王是也；敬王即位逾年，尹氏作乱，未巳，故敬王播越在外，尹氏擅立子朝，书天王居狄泉，以着天王之所存也；书，尹氏立王子朝，以着尹氏之大逆也，大东莱吕氏曰：既曰天王，居于狄泉，尊无二上，断可知矣。又曰：尹氏立王子朝，则王子朝之不正而争立，罪亦明矣。属辞比事，春秋教也，胡氏曰：王猛当立，而未能立，故称大臣以之而不言，立敬王当立，又能立矣，故直称居于狄泉，而不言立子朝，庶孽夺正，以贱妨贵，惎乱周室，不当立者也，故特称立而目尹氏，尹氏天子之卿王朝公卿书爵而变，文称氏者，见世卿之擅权，乱国为后戒也，家氏曰：不书刘单，以王所以释刘单之权也，以者独任其事，不假他人之力也，前日王猛未立，刘单独任天下之重，外无诸侯之援，则刘单之，以王事之，不获已而不得避者也，今王立逾年，晋师又兴，则刘单外，假大国之援，以成其功，不得言以春秋所以释刘单之权也，后之为大臣者有挟定策功乆专国柄以此致祸败者，由不明此义也。敬王虽在狄泉，春秋正其名，体曰天王子朝，虽得入王城，窃大号，春秋削其名，体曰：尹氏立王子朝，母弟之立为正，则孽子之立为邪？春秋于二者之居之，入之，立之奔书法，详而不厌，垂大功，以示后云耳。
八月乙未地震
冬公如晋至河有疾乃复
公为叔孙故如晋，及河，有疾而复 ，胡氏曰：昭公两朝于晋，而一见止五如晋，而四不得入焉，今此书有疾，乃复杀耻也，以周公之胄，千乘之君执玊帛修两君之好，而不见纳，斯可耻矣！有耻而后能知愤，知愤而后能自强，自强而后能为善，为善而后能立身，身立而后能行其政令，保其国家矣，昭公，内则受制于权臣，外则见陵于方伯，此正忧患疢疾，有徳慧知术保生免死之时也，而安于屈辱，甘处微弱，无愤耻自强之心，其失国出奔，死于境外，自取之哉！
二十有四年春王二月丙戌仲孙貜卒
婼至自晋
晋士弥牟逆叔孙于箕，叔孙使梁其踁待于门内，曰：余左顾而欬，乃杀之，右顾而笑，乃止。叔孙见士伯，士伯曰：寡君以为盟主之故，是以乆子不腆敝邑之礼，将致诸从者，使弥牟逆吾子，叔孙受礼而归 ，家氏曰：意如见执于晋，以莒故也。叔孙见执于晋，以邾故也。意如在晋谮其君以免其身，叔孙在晋，抗节不挠，晋之诸大夫敬而惮之，旋亦归之，其执虽同，所以得释则异，是时鲁国犹有一叔孙大节凛然，足为社稷之卫，使昭公能举国以聴之，必不至有干侯之祸。
夏五月乙未朔日有食之
秋八月大雩
丁酉杞伯郁厘卒
冬吴灭巢
楚子为舟师以畧吴疆沈尹戌曰：此行也，楚必亡邑，不抚民而劳之，吴不动而速之，吴踵楚，而疆塲无备，邑能无亡乎？越大夫胥犴劳王于豫章之汭，越公子仓归王乘舟，仓及寿梦帅师从王及圉阳而还，吴人踵楚，而边人不备，遂灭巢及钟离而还，沈尹戌曰：亡郢之始，于此在矣，王一动而亡二姓之帅几如是，而不及郢 ，胡氏曰：巢，楚之附庸，实邑之也，书吴入州来，着陵楚之渐，书吴灭巢，着入郢之渐，四隣封境之守，既不能制，则封境震矣，四境国都之守，既不能保，则国都危矣，故沈尹戌，以此为亡，郢之始也，春秋内失地不书，明此为有国之大罪，外取灭，皆书见取灭者之不能有其土地人民，则不君矣，故诸侯之寳三土地为首。
葬杞平公
二十有五年春叔孙婼如宋
夏，叔诣防晋赵鞅，宋乐大心，卫北宫喜、郑游吉，曹人，邾人，滕人，薛人，小邾人于黄父。
二十四年春，王正月辛丑，召简公，南宫嚚以甘桓公见王子朝，刘子谓苌曰：甘氏又往矣，对曰：何害同徳度义大誓曰：纣有亿兆夷人，亦有离徳余有乱臣十人，同心同徳，此周之所以兴也，君其务徳无患无人，戊午，王子朝入于邬，三月庚戌，晋侯使士景伯涖问周故，士伯立于干祭而问于介众，晋人乃辞王子朝，不纳其使，六月壬申，王子朝之师攻瑕及杏皆溃，郑伯如晋，子大叔相见范献子，献子曰：若王室何？对曰：老夫其国家不能恤，敢及王室，抑人亦有言曰：嫠不恤其纬，而忧宗周之陨，为将及焉，今王室实蠢蠢焉，吾小国惧矣，然大国之忧也，吾侪何知焉？吾子其早图之，诗曰：缾之罄矣，惟罍之耻，王室之不宁，晋之耻也，献子惧，与宣子图之，乃征防于诸侯，期以明年至是防于黄父谋王室也，赵简子令诸侯之大夫输王粟，具戍人曰：明年将纳王，乐大心曰：我不输粟，我于周为客，若之何使客？晋士伯曰：自践土以来，宋何役之不防，而何盟之不同？曰：同恤王室，子焉得避之？子奉君命，以防大事，而宋背盟，无乃不可乎？右师不敢对，受牒而还，士伯告，简子曰：宋右师必亡，奉君命以使，而欲背盟，以干盟主，无不祥大焉， 胡氏曰：夫以王猛之无宠，单旗刘蚠之屡败，敬王初立，子朝之众，召伯奂，南宫嚚，甘桓公之党，疑若多助之，在朝也，然防于黄父凡十国，而诸侯之大夫，无异议焉。是知邪不胜正乆矣犹有宠爱庶孽，配嫡夺正，至于灭亡，而不寤者不知幽王晋献之父子，亦何足效哉！高氏曰：自二十二年，景王崩，王室乱，天王播越，在外诸侯，皆莫奔救，四年之后，晋始为此防，而诸侯不至，但合诸大夫以谋之，令诸大夫具戍曰：明年将纳王，夫王室之急如此，岂可坐待明年哉？然则诸侯不臣，无安辅王室之心可知矣。然而此防诸侯，犹有善意也，故无贬辞，唯书诸国，大夫见诸侯之无霸也，叔孙昭子曰：诸侯之无霸也，害哉！季世之事，岂特诸侯以为害王室，实下頼霸者，亦有害焉，且王室之乱，如此之急，有霸者，作茍能举法以定之，如齐桓之盟首止，定王世子晋文之诛叔带，勤襄王，岂不美哉！家氏曰悼敬之立，皆在危疑之秋，特以大子母弟之故，揆礼宜立，刘单奉以为君，主少国疑，外无诸侯之援，内有强族之争后先，五年，更胜迭负，使刘单不能以宗社自任中事，敛却则子朝之羽翼，成而敬王之位，危矣，论者犹以挟天子，令诸侯少之，不亦过乎！
有鸜鹆来巢
有鸜鹆来巢，师已曰：异哉，吾闻文武之世，童謡有之曰：鸜之鹆之，公出辱之，鸜鹆之羽，公在外野，往馈之马，鸜鹆跦跦，公在干侯，征褰与襦，鸜鹆之巢逺哉遥遥稠，父丧劳，宋父以骄鸜鹆，鸜鹆，往歌来哭，童謡有是，今鸜鹆来巢，其将及乎 ，谢氏曰：鸜鹆，野鸟其居，避人鸜鹆来巢国中，异之大也，方是时，鲁国纲纪废坏，公室政治，荒芜乆矣然则鸜鹆自野来巢，亦其有以召之也，昔无今有故，以有为文，张氏曰：愚闻之，邵子曰：天下将治天地之气，自北而南，天下将乱，则天地之气自南而北，禽鸟飞类，得气之先者也，春秋书六鹢退飞，鸜鹆来巢，气使之也，当此之先，楚虽为中国患，而齐晋犹足以抑之，自此以后，晋霸不竞，吴，楚，越，皆以南夷迭主夏，盟诸侯敛衽事之，驯致大乱，则知鸜鹆来巢之祥，不特昭公出奔之兆也。
秋七月上辛大雩季辛又雩
谢氏曰：祭祀尚敬，烝而又烝，雩而又雩，皆黩祭也，一月而两雩，故于雩书又着其非礼也，胡氏曰：圣人书此者，以志御灾之非道，而区区于祷祠之末也。
九月己亥公孙于齐次于阳州
季公若之姊为小邾夫人生宋元夫人，生子以妻，季平子昭，子如宋聘，且逆之，公若从谓曹氏勿与，鲁将逐之，曹氏告公，公告乐祁，乐祁曰：与之如是，鲁君必出，政在季氏三世矣，鲁君防政四公矣，无民而能逞其志者，未之有也。国君是以镇抚其民，诗曰：人之云亡，心之忧矣，鲁君失民矣，焉得逞其志，靖以待命，犹可动必忧；初，季公鸟娶妻于齐鲍文子生，申公鸟死，季公亥与公思展与公鸟之臣申夜姑相其室，及季姒与饔人檀通而惧，乃使其妾抶已以示秦遄之，妻曰：公若欲使余，余不可而抶余，又防于公甫曰：展与夜姑将要余，秦姬以告，公之公之与公甫告平子，平子拘展于卞而执夜姑，将杀之，公若泣而哀之，曰：杀是，是杀余也，将为之请，平子使竖勿纳，日中不得请，有司逆命，公之使速杀之，故公若怨平子，季郈之鸡鬭，季氏介其鸡，郈氏为之金距，平子怒，益宫于郈氏，且让之，故郈昭伯亦怨平子，臧昭伯之从弟防为谗于臧氏，而逃于季氏，臧氏执旃，平子怒，拘臧氏老，将禘于襄公，万者二人，其众万于季氏，臧孙曰：此之谓不能庸先君之庙，大夫遂怨平子，公若献弓于公，为且与之，出射于外，而谋去季氏，公为告公果，公贲公果，公贲使寺人僚柤告公，公寝，将以戈击之，乃走，公曰：执之，亦无命也，惧而不出，数月不见，公不怒，又使言公执戈以惧之，乃走，又使言：公曰：非小人之所及也；公果自言，公以告臧孙，臧孙以难告郈孙，郈孙以可劝，告子家懿伯，懿伯曰：谗人以君徼幸，事若不克，君受其名，不可为也，舍民数世，以求克事，不可必也，且政在焉，其难图也，公退之，辞曰：臣与闻命矣，言若泄，臣不获死，乃馆于公叔孙昭子如阚，公居于长府，九月戊戌，伐季氏，杀公之于门，遂入之，平子登台而请曰：君不察臣之罪，使有司讨臣以干戈，臣请待于沂上以察罪，弗许，请囚于费，弗许，请以五乘亡，弗许，子家子曰：君其许之！政自之出乆矣隐民多取食焉，为之徒者众矣，日入慝作，弗可知也。众怒不可蓄也，蓄而弗治，将蕰蕰蓄，民将生心，生心同求将合，君必悔之。弗听，郈孙曰：必杀之，公使郈孙逆孟懿子叔孙氏之司马鬷戾言于其众曰：若之何？莫对，又曰：我家臣也，不敢知国，凡有季氏与无，于我孰利？皆曰：无季氏，是无叔孙氏也，鬷戾曰：然则救诸帅，徒以往防西北隅以入，公徒释甲，执氷而踞，遂逐之，孟氏使登西北隅，以望季氏，见叔孙氏之旌以告，孟氏执郈昭伯杀之于南门之西，遂伐公徒，子家子曰：诸臣伪劫君者，而负罪以出，君止意如之，事君也，不敢不改，公曰：余不忍也。与臧孙如墓谋，遂行，己亥，公孙于齐，次于阳州， 谷梁氏曰：孙之为言犹孙也，讳奔也，次，止也，胡氏曰：次于阳州，待齐命也，昭公以君伐臣，曷为不胜鲁自东门遂杀嫡立庶，鲁君于是乎失政，禄去公室，政在季氏于此君也，四公矣，作三军，尽征其一舍中军，兼有其二，民赋入于其家半矣，受命救台也，遂入郓帅师取卞也，不以闻，军政在其手专矣，行父片言，而东门氏，逐南蒯一动，而公子憖奔鲁之羣臣，亦无敢忠于公室，而献谋者，所谓屯难之时也，在易屯之六，五曰屯其膏小，贞吉，大贞凶，象曰：屯其膏，施未光也，昭公不明乎消息盈虚之理，正身率徳，择任忠贤，待时驯致，不忍一朝之忿，求逞其私欲，以羣小谋之，其及也宜矣，家氏曰：意如内专鲁国之兵柄，外交，晋之强大，夫视篡弑，犹反覆手耳，昭公讨之，实有不容己者，徒以所任非人，是以致败，若谓其无故启衅，自取覆亡，则不然也？曰：然则如何而可？曰：顾所任何如耳！意如虽恣睢不道，而叔孙昭子刚毅挺特，不与季孟同鲁国之望，于是乎在，使昭公推诚而任之，举国而聴之，则季氏之权可收也，权可收，则亦可讨也。而公所与谋者皆在左右，亲昵与季氏素为仇者，志在报复，其私虑不及逺何以能济？子家懿伯，虽鲁之贤公子未尝与闻国事，公将讨季氏，骤以语之，子家以为不可冝也葢季氏当讨，而非郈孙公，若公为侍人，僚柤所能讨也，由昭公所任非人，所以取败，若曰政在季氏乆遂付之无可奈何？而听国事之日趋于下，则非忠臣之言也。
齐侯唁公于野井
齐侯将唁公于平隂公先至于野井，齐侯曰：是寡人之罪也，使有司待于平隂为近故也。齐侯曰：自莒疆以西，请致千社，以待君命，寡人将帅敝赋以从执事，唯命是听，君之忧，寡人之忧也，公喜，子家子曰：天禄不再，天若祚君，不过周公，以鲁足矣，失鲁而以千社为臣，谁与之立？且齐君无信，不如早之晋，弗从， 泰山，孙氏曰：唁慰安之辞，齐大国也，不能讨，意如于鲁国，徒能唁昭公于野井，齐侯之恶亦见矣。谢氏曰：昭公以微弱失位，隣国所当救也，意如以背逆出，君隣国所当讨也，救而讨之，隣国之义也。景公党逆弃顺党，臣弃君反，使意如安处于内，而昭公野次于外，其相恤也，以恻隠之言慰之而已，亦何补于吾君哉！书次于阳州，唁于野井责，景公无邻国之义也。
冬十月戊辰叔孙婼卒
臧昭伯率从者将盟，载书曰：戮力壹心，好恶同之信，罪之有无，缱绻从公，无通外内，以公命示子家子，子家子曰：如此，吾不可以盟羇也，不佞不能与二三子同心，而以为皆有罪，或欲通外内，且欲去君二二子好亡而恶定，焉可同也？陷君于难，罪孰大焉？通外内而去君，君将速入，弗通何为？而何守焉？乃不与盟，昭子自阚归，见平子，平子稽颡曰：子若我何？昭子曰：人谁不死，子以逐君成名，子孙不忘，不亦伤乎？将若子何？平子曰：茍使意，如得改事君，所谓生死而肉骨也，昭子从公于齐，与公言，子家子命适公馆者执之，公与昭子言于幄内曰：将安众而纳公，公徒将杀昭子，左师展告公，公使昭子自铸归，平子有异志，冬十月辛酉，昭子齐于其寝，使祝宗祈死，戊辰，卒左师展将以公乘马而归，公徒执之， 刘氏意林曰：民生于三，事之如一，报生以死，报赐以力，古之道也，婼不忍自同于季氏，而谋纳公正也，不忍见欺于季氏，而反自杀，忠也，然而君子以为难，不以为法者，昭公在外，婼可以无死，婼之死畏也，曾晳使曽参，过期而不反，人曰：其畏乎？曾晳曰：彼虽可畏，我在，必不死也，此曾子之所以称善，事父也，孔子畏于匡，顔渊后子曰：吾以汝为死矣，顔渊曰：子在，回何敢死？此顔子之所以称善，事师也。使婼早闻曾氏顔子之风，则必不以死易生矣，此春秋所以不以死，褒婼也，婼之死，虽不可以当褒，而其忠也不可忘矣。故因其可褒而褒之，传曰：苟志于仁，无恶也，此之谓也在外而特书，日以卒之所以表也，家氏曰：昭公之伐季氏也，昭子如阚，叔孙氏之司马鬷戾，帅徒以助季氏，而御公孟氏继之，公徒败奔鬷戾，所为昭子，必不与闻其议，而家教不行于司马，致其所为如是，昭子胡不戮司马，以明己志，更为公思所以反国之计，而遽自祈死乎？嗟夫！使斯人而不死，与子家共谋，纳公必不至，遂殒于行，天实为之，谓之何哉？春秋？继公孙而书婼卒，言婼之为公死也。
十有一月己亥宋公佐卒于曲棘
宋元公将为公故如晋，梦大子栾即位于庙，已与平公服而相之，旦召六卿，公曰：寡人不佞，不能事父兄，以为二三子忧，寡人之罪也，若以羣子之灵，获保首领以没，唯是楄柎所以借干者，请无及先君，仲几对曰：君若以社稷之故，私降昵宴，羣臣弗敢知，若夫宋国之法，死生之度，先君有命矣，羣臣以死守之，弗敢失队，臣之失职，常刑不赦，臣不忍其死，君命祗辱，宋公遂行，己亥，卒于曲棘， 高氏曰：出其国都，故书地，胡氏曰：按左氏宋元之夫人曹氏生子妻意，如则宋元意如之，外舅也，不此之顾，而求欲纳公，是以正伦恤患为心，而不匿其私亲之恶者也，其贤于当时，诸侯逺矣故虽卒于封内，而特书其地以别之，家氏曰：齐晋二，大国坐视，季氏逐君，恬不加恤，而元公乃能为鲁昭，特为此行，将以其前日诛逐华向者而诛，鲁之强家，非天资明毅，视天下之恶犹已之恶，岂能及此？晋顷齐景，当有愧矣。
十有二月齐侯取郓
十二月庚辰，齐侯围郓，二十六年春王正月庚申，齐侯取郓 ，谷梁氏曰：取，易辞也，内不言取，以其为公取之，故易言之也，胡氏曰：昭公出奔，经书，次于阳州，见公于鲁，未絶而季氏逐君为不臣，及书，齐侯取郓，则见公已絶于鲁而逐于季氏为不君，君者，有其土地人民，以奉宗庙之典籍者也，已不能有，而他人是保，则不君矣，春秋之义，欲为君尽君道，欲为臣尽，臣道各守其职，而不渝也；昭公失君道，季氏为乱臣，各渝其职而不守，其为后世戒深切着明矣，家氏曰：是时晋政已衰，霸权未有所属，齐景有意修，桓公之业，当请命天王，号召与国，纳公于鲁戮，意如以示天下，而霸政举矣，乃以取郓为首，务姑塞已责前，以此而误燕，今复以是而绐鲁，勇于义者，不尔也，故称齐侯，目其人而贬之。
二十有六年春王正月葬宋元公
三月公至自齐居于郓
苏氏曰：凡公行反而告庙，则书至在外，虽不告而书，至所以存公也，胡氏曰：居者有其土地人民之称也，昭公失国出奔，而称居于郓者，存一国之防也，襄王已出而称居于郑，敬王未入而称居于狄泉者，存天下之防也天子之于天下，率土之濵，莫非王臣，非诸侯所敢擅也，诸侯之于封国，四境之内，莫非其土，非大夫所得专也，故诸侯避舍以待廵狩，而大夫专邑，是谓叛君曰：居于郓，其为防也至矣，谢氏曰：唁之矣，而不能为之讨贼，居之矣，而不能为之复国，齐侯之罪也。
夏公围成
齐侯将纳公，命无受鲁货，申丰从女贾以币锦二两，缚一如瑱，适齐师，谓子犹之人，高齮能货，子犹为高氏，后粟五千，庾高齮以锦，示子犹子，犹欲之齮曰：鲁人买之，百两一布，以道之不通，先入币财，子犹受之，言于齐侯曰：羣臣不尽力于鲁君者，非不能事君也，然据有异焉，宋元公为鲁君如晋，卒于曲棘，叔孙昭子求纳其君，无疾而死，不知天之弃鲁耶？抑鲁君有罪于鬼神，故及此也，君若待于曲棘，使羣臣从鲁君以卜焉，若可师有济也，君而继之，兹无敌矣。若其无成，君无辱焉，齐侯从之，使公子鉏帅师从公，成大夫公孙朝谓平子曰：有都以卫国也，请我受师，许之，请纳质弗许，曰：信女足矣，告于齐师曰：孟氏鲁之敝室也，用成已甚，弗能忍也，请息肩于齐，齐师围成，成人伐齐师之饮马于淄者，曰：将以厌众，鲁成备而后告曰：不胜众，师及齐师战于炊鼻，齐子渊防从泄，声子射之，声子射其马，斩鞅，殪改驾，人以为鬷戾也而助之，子车曰：齐人也，将击子车，子车射之，殪，其御曰：又之子车曰：众可惧也，而不可怒也，子囊带从野泄，叱之泄曰：军无私怒，报乃私也，将亢子又叱之，亦叱之，冉竖射，陈武子中手，失弓而骂以告，平子曰：有，君子白晳，鬒须眉甚口，平子曰：必子彊也，无乃亢诸对曰：谓之君子，何敢亢之林，雍羞为顔鸣右，下苑何忌取其耳，顔鸣去之苑，子之御曰：视下顾苑子刜林雍断其足，鑋而乘于他车以归，顔鸣三入齐师，呼曰林雍，乘 泰山，孙氏曰：公围成书者，见国内皆叛也，高氏曰：春秋未有以兵自围其国之邑者也，成乃吾孟氏之邑，而公自围若异国，然公之失政可知也，胡氏曰：不书齐师者，景公怵于邪说，为义不终，故微之也，书公围成，则季氏之不臣，昭公之不君，齐侯之不能修，方伯连帅之职，其罪咸具矣，师氏曰：彼成也得之亦二郓耳，于鲁为何如哉？得成，则凡属于鲁邑公一一围之，俟尽得鲁邑而后复，将何时而可复也，家氏曰：首祸者意，如与于乱者，孟氏为昭公之计当贷畔，徒以离季氏之党，今乃先以成为讨，所以坚二家附贼之意，而公无反国之日矣。
秋公防齐侯莒子邾子杞伯盟于鄟陵
谋纳公也， 师氏曰是防也愈见其不振矣！何则？齐侯之无能为，既有已试之效而莒子，邾子，杞伯皆衰弱，失势之君，谋身且不暇，况欲望为鲁乎？书之者讥其防，非所防谋，非所谋也，家氏曰：防辞曰：以公故亦借是延引歳月鲁贿朝入，齐师夕旋，用心不刚，为善不勇，故嬖幸之臣得以入其邪说，是行合三小国，防且有盟，欲何为哉？鲁君所以栖迟于郓，困踬于干侯，齐景之声音笑貌有以误之也。春秋备书以讥之，陈氏曰：此参盟也，自齐桓以来未之有也。于是再见其再见，何晋不复主盟，而后齐专盟矣。
公至自防居于郓
九月庚申楚子居卒
十九年，楚子之在蔡也，郹阳封人之女奔之，生大子建，及即位，使伍奢为之师，费无极为少师，无宠焉，欲谮诸王曰：建可室矣，王为之聘于秦，无极与逆，劝王取之，正月，楚夫人嬴氏至自秦，夏，楚子为舟师以伐濮，费无极言于楚子曰：晋之霸也，迩于诸夏，而楚辟陋，故弗能与争，若大城城父而寘大子焉，以通北方，王收南方，是得天下也，王说，从之，故大子建居于城父，令尹子瑕聘于秦，拜夫人也，二十年春，费无极言于楚子曰：建与伍奢，将以方城之外叛，自以为犹宋，郑也齐，晋又交辅之，将以害楚，其事集矣，王信之，问伍奢，伍奢对曰：君一过多矣，何信于谗？王执伍奢，使城父司马奋扬杀大子未至，而使遣之，大子建奔宋，王召奋扬奋扬，使城父人执己以至，王曰：言出于余口，入于尔耳，谁告建也？对曰：臣告之，君王命臣曰：事建如事余，臣不佞，不敢茍贰，奉初以还，不忍后命，故遣之，既而悔之，亦无及已。王曰：而敢来，何也？对曰：使而失命，召而不来，是再奸也。逃无所入，王曰：归从政如它日无极，曰：奢之子材，若在吴，必忧楚国，盍以免其父召之，彼仁必来，不然，将为患，王使召奢之，子曰：来，吾免而父，棠君尚谓其弟员曰：尔适吴我，将归死，吾知不逮我能死，尔能报，闻免父之命，不可以莫之奔也，亲戚为戮，不可以莫之报也。奔死免父，孝也，度功而行，仁也；择任而往，知也，知死不避，勇也；父不可弃，名不可废，尔其勉之！相从为愈。伍尚归奢，闻员不来，曰：楚君大夫其旰食乎？楚人皆杀之，员如吴，言伐楚之利于州于，吴公子光曰：是宗为戮，而欲反其讐，不可从也。员曰：彼将有他志，姑为之求士，而鄙以待之，乃见鱄设诸焉，而耕于鄙，至是，楚平王卒，令尹子常欲立子西曰大子，壬弱，其母非适也，王子建实聘之，子西长而好善，立长则顺，建善则治，王顺国治，可不务乎？子西怒曰：是乱国而恶君王也，国有外援，不可渎也，王有适嗣，不可乱也，败亲速讐乱嗣不祥，我受其名赂，吾以天下，吾滋不从也，楚国何为？必杀令尹，令尹惧，乃立昭王。
冬十月天王入于成周
四月，单子如晋告急，五月戊午，刘人败王城之师于尸氏，戊辰，王城人，刘人战于施谷，刘师败绩，七月己巳，刘子以王出，庚午，次于渠王，城人焚刘，丙子，王宿于褚氏，丁丑，王次于萑谷，庚辰，王入于胥靡，辛巳，王次于滑，晋知跞，赵鞅帅师纳王，使女寛守阙塞，冬十月丙申，王乃起师于滑，辛丑，在郊，遂次于尸，十一月辛酉，晋师克巩，召伯盈逐王子朝，王子朝及召氏之族，毛伯得尹氏固，南宫嚚奉周之典籍，以奔楚隂忌奔莒以叛，召伯逆王于尸，及刘子，单子盟。遂军圉泽，次于隄上，癸酉，王入于成周，甲戌，盟于襄宫，晋师使成公般戍周而还，十二月癸未，王入于庄宫，定五年，王人杀子朝于楚，定六年夏，周儋翩率王子朝之徒，因郑人将以作乱，郑于是乎伐冯，滑胥靡，负黍狐人阙外，六月，晋阎没戍周，且城胥靡，冬十二月，天王处于姑莸，辟儋翩之乱也，七年春二月，周儋翩入于仪栗以叛，夏四月，单武公刘桓公败尹氏于穷谷，冬十一月戊午，单子，刘子逆王于庆氏，晋籍秦送王，己巳，王入于王城，馆于公族党氏，而后朝于庄宫，八年春二月己丑，单子伐谷城，刘子伐仪栗，辛邜，单子伐简城，刘子伐盂，以定王室， ，谢氏曰：子朝犹据国在内，故复国以入言，陈氏曰于成周，犹未得王都也，大东莱吕氏曰：河南即郏鄏，周武王迁九鼎，周公营以为都，是为王城，洛诰所谓我乃卜涧水东，瀍水西，惟洛食者也，洛阳周公营下都，以迁殷顽民，是为成周，洛诰所谓我又卜瀍水东，亦惟洛食者也，平王东迁，定都于王城，王子朝之乱，其余党多在王城，敬王畏之，徙都成周，高氏曰：是时晋人实纳，王曾无一言及之者，罪晋不臣而哀，周之微也，晋为同姓，大国爵为侯，伯嗣文之职，主盟诸侯，乃不能即逐，子朝之党弭，王室之乱，而安定之以尽臣节，二十三年一围，郊而亟还，坐视成败，凡逾五年，然后兴师，纳王原情责实，盖不忠不臣之甚者也，若以其终纳王而褒之，则后世怀奸觊望者得以借口矣。
尹氏召伯毛伯以王子朝奔楚
陆氏纂例，曰：子朝书尹氏，以者能制之也，泰山孙氏曰：立子朝独书，尹氏奔楚，并举召伯，毛伯者，明罪本在尹氏，先诛逆首，后治其从也，高氏曰：二十三年，先书天王居于狄泉而后书，尹氏立王子朝，此年先书天王入于成周而后书，子朝奔楚者，由嗣君不能立，故乱臣得以乘之，及能反正，然后罪人窜逆，今此书奔楚，见天王之令不行于天下，故逋逃罪戾之人，楚敢受之而不归也，胡氏曰：取国有五利，宠居一焉，子朝有宠于景王，为之党者众矣，卒不能立，至于奔楚，何也？是非有出于人之本心者，不可以私爱，是亦不可以私恶，非卒归于公而止矣，景王宠爱子朝，将蕲于见是而天下卒，不以为是，踈薄子猛将，蕲于见非，而天下卒，不以为非徒设此心，两弃之也，庶孽凭宠，为羣小之所宗，而人心不附，适子恃正为人心之所向，而羣小不从，故伯服，虽杀而平王亦不能复宗周之盛，申生已死，而奚齐卓子，亦不能胜，里克之兵，是两弃之也，景王不鉴覆车，王猛子朝之际，危亦甚矣！家氏曰：春秋二百四十二年，天王三出，庄二十年，惠王以子頺之难，出居于郑，逾年而虢，郑纳王，其出其归，春秋皆不书，僖二十四年，襄王以叔带之难复出，春秋书天王出居于郑，明年，晋侯纳王春秋不书王入昭，二十二年，王子朝作乱，王猛出春秋书葬景王，王室乱，刘子，单子以王猛居皇，以王猛入王城，其冬，王猛卒，母弟敬王立，复以难出，春秋书天王居于狄泉，尹氏立王子朝天王入成周，尹氏，召伯，毛伯以王子朝奔楚，观天王三出，春秋书法详畧各异知圣人于成周之盛衰，存亡深注意焉，惠王之出之入，皆不书者，犹为周讳也，王者无外，不可以出言也，至襄王复不能自植以召，狄难春秋，于是始书天王出居于郑，不以狩书，而以出书春秋，不得为襄王讳矣，然犹书岀不书入，至敬悼之，出入春秋，始变例而书曰：葬景王，王室乱，自是五六年间，悼敬子朝更出迭入，春秋记之不遗，闵周室之倾覆，内难仍作，将无以为国，不得已而遂书也，定六年，敬王再出，春秋不复书，知其无可兴复之望，非若初年之讳，而不书矣。
二十有七年春公如齐公至自齐居于郓
高氏曰：公至自齐，居于郓者二至自防，居于郓者一至自干侯，居于郓者一书至，书归不外公也，我君故也，君播越于外，不得其所，而鲁国臣子之义可絶乎春秋之作，明君臣也，君臣之义明，而天下安且治矣。
夏四月吴弑其君僚
吴子欲因楚防而伐之，使公子掩余，公子烛庸帅师围潜，使延州来季子聘于上国，遂聘于晋，以观诸侯，楚莠尹然，工尹麇帅师救潜，左司马沈尹戌帅都，君子与王马之属以济师，与吴师遇于穷，令尹子常以舟师及沙汭而还，左尹郤宛，工尹寿帅师至于潜，吴师不能退，吴公子光曰：此时也，弗可失也。告鱄设诸曰：上国有言曰：不索何获？我王嗣也，吾欲求之，事若克，季子虽至，不吾废也，鱄设诸曰：王可弑也，母老子弱，是无若我何？光曰：我尔身也，夏四月，光伏甲于堀室而享王，王使甲坐于道，及其门，门阶户席，皆王亲也，夹之以铍，羞者献体，改服于门外，执羞者坐行而入，执铍者夹承之，及体以相授也，光伪足疾，入于堀室，鱄设诸寘剑于鱼中以进，抽剑刺王，铍交于胷遂弑王阖庐，以其子为卿，季子至，曰：苟先君无废祀，民人无废主，社稷有奉，国家无倾，乃吾君也，吾谁敢怨？哀死事生，以待天命，非我生乱，立者从之，先人之道也，复命哭墓，复位而待，吴公子掩余奔徐，公子烛庸奔钟吾，楚师闻吴乱而还 ，愚按：唐虞禅夏后，殷；周，继春秋兼帝王之道，可以子则子可以贤则贤，然与子者必先于立嫡与贤者则在于得人，茍合其道，虽百世传子，春秋不以为私，苟有其徳虽受人之天下，春秋不以为泰，贵于得宜而已，王僚之弑由，季札之让也。初，吴子寿梦有子四，长曰诸樊，次曰余祭，次曰夷末，次曰季札，寿梦贤季札，欲立以为嗣，札辞不可，然后立诸樊，诸樊既除，防则致国于季子，季子又辞而去之，诸樊乃舍其子而立弟约以次传，必及季子，故诸樊卒而余祭立，余祭卒而夷末，立夷末卒，季子终不受命，辞位以逃，夷末之子，僚僚既立，诸樊之子，光曰：先君所以不与子国而与弟者，凡为季子，尔将从先君之命，则季子冝有国也，如不从先君之命，则我宜立僚乌得为君，于是使鱄诸刺僚，季子始而父欲立之于次，为防辞而不立，是盖以天伦为重，未为过也。及夷末卒，而复欲立季子，则父兄之情亦至矣，羣公子之贤不肖，亦明矣。以季子之贤嗣位，君吴以成父兄之志，以靖国家之难，乃为合于时中，尔既不能取法季，歴之兴周以安吴，乃窃附子臧之末节以乱国，斯为过矣。至于王僚见杀，讨贼之责，季子尤所当先，乃曰：茍先君无废祀，民人无废主，社稷有奉，国家无倾，乃吾君也，吾谁敢怨？哀死事生，以待天命，非我生乱，立者从之，此乱臣贼子无君无父之言也，岂可出于季子之口哉？观光将弑，谓鱄诸曰：事若克，李子虽归，不吾废也，则季子不足，为国之轻重，亦可见矣。季子然问：冉求仲由，可谓大臣欤？子曰：可谓具臣矣。弑父与君，亦不从也。今季子而曰立者从之，曾由求具臣之不若，又何敢望其如孔子之沐浴请讨，以正邦刑哉！然则变父兄相让之风，为君臣相弑之祸，斯实季子之罪也，虽不与闻乎？弑实有以成其弑矣，原其初不过守匹夫之末节，失君子之时中尔，先儒谓春秋书国以弑者当国，大臣之罪也，吴之大臣舍，季子将谁归乎？夫子之意，盖归罪季子也，读者不可不察。
楚杀其大夫郤宛
郤宛直而和，国人悦之，鄢将师为右领，与费无极比而恶之，令尹子常贿而信谗，无极谮郤宛焉，谓子常曰：子恶欲饮子酒，又谓子恶：令尹欲饮酒于子氏，子恶曰：我贱人也，不足以辱令尹，令尹将必来辱，为惠已甚，吾无以酬之，若何无极？曰：令尹好甲兵，子出之，吾择焉，取五甲五兵，曰：寘诸门，令尹至必观之，而从以酬之，及飨日，帷诸门左，无极谓令尹曰：吾几祸子，子恶将为子不利，甲在门矣，子必无往，且此役也，吴可以得志，子恶取赂焉而还，又误羣帅使退其师，曰：乘乱不祥，吴乘我防，我乘其乱，不亦可乎？令尹使视郤氏，则有甲焉。不往，召鄢将师而告之，将师退，遂令攻郤氏，且爇之，子恶闻之，遂自杀也，国人弗爇，令曰：不爇郤氏，与之同罪，或取一编菅焉，或取一秉秆焉，国人投之，遂弗爇也，令尹炮之尽灭，郤氏之族党，杀阳令，终与其弟完及佗与晋陈及其子弟，晋陈之族呼于国，曰鄢氏，费氏自以为王，专祸楚国，弱寡王室，蒙王与令尹以自利也，令尹尽信之矣，国将何如？令尹病之国，言未已，进胙者，莫不谤令尹，沈尹戌言于子常曰：夫左尹与中厩尹莫知其罪，而子杀之，以兴谤讟，至于今不已，戍也惑之，仁者杀人以掩谤，犹弗为也，今吾子杀人，以兴谤而弗图，不亦异乎？夫无极楚之谗人也，民莫不知，去朝吴，出蔡侯朱防大子建，杀连尹奢，屛王耳目，使不聪明，不然，平王之温惠共俭，有过成庄，无不及焉，所以不获诸侯，迩无极也，今又杀三不辜，以兴大谤，几及子矣！子而不图，将焉用之？夫鄢将师矫子之命以灭三族，国之良也，而不愆位，吴新有君，疆埸日骇，楚国若有大事，子其危哉！知者除谗以自安也，今子爱谗以自危也，甚矣其惑也！子常曰：是瓦之罪，敢不良图，九月己未，子常杀费无极，与鄢将师，尽灭其族，以说于国，谤言乃止， 刘氏意林曰：君不明，故臣得专其威，至于杀其大夫而莫之止也。不亦甚乎？然而郤宛则有以取之，有以取之者，避嫌不审也，避嫌不审罪也，张氏曰：恃国人之悦，已而无见几，知人之明，以立于无道之朝，至于见杀，宜矣！家氏曰：杀无罪之大夫，且夷其族，楚是以有入郢之祸。
秋，晋士鞅，宋乐祁犂，卫北宫喜、曹人，邾人，滕人防于扈，会于扈，令戍周，且谋纳公也，宋卫皆利，纳公固请之，范献子取货于季孙，谓司城子梁与北宫贞子曰：季孙未知其罪，而君伐之，请囚，请亡于是乎不获，君又弗克，而自出也，夫岂无备而能出君乎？季氏之复，天救之也，休公徒之怒，而启叔孙氏之心，不然，岂其伐人而说甲执氷以游，叔孙氏惧祸之滥，而自同于季氏，天之道也，鲁君守齐三年而无成，季氏甚得其民，淮夷与之，有十年之备，有齐，楚之援，有天之赞，有民之助，有坚守之心，有列国之权，而弗敢宣也，事君如在国，故鞅以为难，二子皆图国者也，而欲纳鲁君，鞅之愿也，请从二子以围鲁，无成死之。二子惧，皆辞，乃辞小国，而以难复孟懿子，阳虎伐郓，郓人将战，子家子曰：天命不惂乆矣使君亡者，必此众也，天既祸之而自福也，不亦难乎？犹有鬼神，此必败也。呜呼！为无望也，夫其死于此乎？公使子家子如晋，公徒败于且知 ，胡氏曰文，十五年，诸侯防于扈，将为鲁讨齐，齐侯赂之而不克讨，故在防诸侯畧而不序今此谋，纳公亦以赂故不克纳，而诸国之大夫皆序，何也？曰：利于纳公者，宋，卫之大夫也。受赂而不欲纳公者，独范鞅主之耳，又况戍周之令行乎所以列序而不畧也家氏曰：齐景为鄟陵之盟，而梁丘入，季氏之锦，晋顷为扈之防，而士鞅纳季氏之货，二君懵然无知，以为鲁之休戚无闗于我孰知田恒，韬祸于齐，六卿伏忧于晋，厝火积薪而不悟，抑亦愚矣，使二君能为鲁讨贼，亦足以詟内盗之胆，而齐，晋之祚，犹可延也。
冬十月曹伯午卒
邾快来奔
高邮，孙氏曰：大夫以叛，来奔，不以小国例皆书名，疾其为恶，特书之也，家氏曰：邾庶其畀我来奔，季孙宿始纳之，今邾快又来奔，意如复纳之宿意，如世济其凶，不君其君，又诱人之臣，使之疾其君而已为之逋逃主罪，可胜诛乎！
公如齐公至自齐居于郓
公如齐，齐侯请飨之，子家子曰：朝夕立于其朝，又何飨焉？其饮酒也，乃饮酒使宰献而请安，子仲之子，曰：重为齐侯，夫人曰：请使重见子家子，乃以君出，十二月，晋籍秦致诸侯之戍于周，鲁人辞以难。
春秋阙疑卷三十八
钦定四库全书
春秋阙疑卷三十九    元 郑玊 撰
二十有八年春王三月葬曹悼公
公如晋次于干侯
公如晋，将如干侯，子家子曰：有求于人，而即其安人，孰矜之？其造于竟，弗听，使请逆于晋，晋人曰：天祸鲁国，君淹恤在外，君亦不使一个辱在寡人，而即安于甥舅，其亦使逆君，使公复于竟而后逆之 ，高邮孙氏曰公乆于郓以事齐，求齐之纳，已而齐竟不能，于是又如晋将以求助焉。至于干侯，而晋辞公不见纳，徒次于干侯焉，高氏曰：公之奔也，不知先晋而连年如齐，皆不见礼，乃始如晋，此晋所以不纳公也，泰山孙氏曰：公如齐者再，皆不见礼，故如晋，其言次于干侯者，不得入于晋也，公既不见礼于齐，又不得入于晋，其穷辱若此，大东莱吕氏曰：公如齐，不得入，如晋，又不得入，当世诸侯如是，然后知无霸之害也。
夏四月丙戌郑伯宁卒六月葬郑定公
秋七月癸巳滕子宁卒冬葬滕悼公
二十有九年春，公至自干侯，居于郓，齐侯使高张来唁公，公如晋，次于干侯。
公至自干侯，处于郓，齐侯使高张来唁公，称主君子家子曰：齐卑君矣，君祗辱焉，公如干侯，平子每岁贾马，具从者之衣屦，而归之于干侯，公执归马者，卖之，乃不归马，卫侯来献其乘马，曰启服，堑而死，公将为之椟，子家子曰：从者病矣，请以食之，乃以帏裹之公，赐公衍羔裘，使献龙辅于齐侯，遂入羔裘，齐侯喜与之，阳谷公衍，公为之生也，其母偕出，公衍先生，公为之母曰：相与偕出，请相与偕，告三日，公为生，其母先以告，公为为兄，公私喜于阳谷而思于鲁，曰：务人为此祸也，且后生而为兄，其诬也乆矣乃黜之，而以公衍为大子 ，胡氏曰：遣使来唁，浅事也，亦书于经者罪，齐侯不能修，方伯连率之职也，昔狄人迫逐黎侯，黎侯寓于卫，卫人弗恤黎之臣子劝其君以归，而赋式微，其一章曰：微君之故者以事求人，而人不有其事也，若昭公见逐出奔，而齐莫之讨，淹恤日乆而齐莫之纳，微君之故矣，其二章曰：微君之躬者，以身下人，而人不有其身也，若齐侯设醴以享，而使宰献遣使来唁，而称主君，微君之躬矣，诸侯失国，托于诸侯，礼也，诸侯失国诸侯纳之正也，齐之先世，尝主夏盟而太公受先王五侯，九伯之命矣鲁为邻境，甥舅之国也，昭公朝夕立于其朝，曾不能陈师境上讨意，如逐君之罪，而遣使唁公，岂得礼乎？谢氏曰：晋辞之矣，又如晋次于干侯窘，廹之至也，许氏曰书，次于干侯，复不见受也，家氏曰：晋之诸大夫亦齐之，梁丘据晋，顷之，懦而无立，视齐景有过之，去齐而之晋，去晋而复适，诸侯必无有为，鲁君讨贼者矣，此春秋之叔世，降而愈下，桓文之辙迹，扫地无余，岂惟鲁之病之天下之人皆病之矣。
夏四月庚子叔诣卒
谷梁传曰：叔倪卒，季孙意如曰：叔倪无病而死，此皆无公也，是天命也，非我罪也， 愚按：乱臣贼子，其忍于为恶如此，昭公虽欲反国，其可得乎！
秋七月
冬十月郓溃
谷梁氏曰：溃之为言，上下不相得也。上下不相得，则恶矣，亦讥公也。昭公出奔，民如释重负，大东莱吕氏曰：易蹇之象，曰：君子以反身修徳固处蹇之道也，尽处蹇之道，则有出蹇之期，昔大王去国，徒者如归市，昭公所至而民溃其亦不知自反甚矣，胡氏曰：民逃其上曰溃，自是昭公削迹于鲁，尺地一民，皆非其有矣，公之出奔处，郓四年，民不见徳亡无爱征，至于溃散，岂非昏迷不返，自纳于罟，获陷穽之中，其从者又皆艾杀其民，视如土芥，其下不堪，所以溃欤？然则去宗庙社稷出奔，而犹不惕然恐惧，蕲改过，以补前行之愆也，自弃甚矣，欲不亡，得乎？故书以为后世戒。
三十年春王正月公在干侯
谷梁氏曰：存公故也。临江刘氏曰：曷为存公？公在外也，公在外久矣，曷为于此乎？存公居于郓，有鲁也，在干侯无鲁也，公虽无鲁，鲁不可无公也，刘氏意林曰：向曰：居今曰在，向也鲁而今也，晋一民莫得使焉。尺地莫得有焉。人固曰：干侯之君耳，而春秋则以为，犹吾君也，故君虽不君，臣不可以不臣，父虽不父，子不可以不子，古今之大义，常山刘氏曰：君失其居，在于干侯，而不得归，故因朝正之时，而书公所在，则存君父罪，臣子讥诸侯之意，具见胡氏曰：公去社稷，于今五年，每歳首月不书，公者在鲁，四封之内，则无适而非其所也，至是，郓溃，客寄干侯，非其所矣，歳首必书，公之所在者，盖以存君不与，季氏之专国也，师氏曰：郓之书，居干侯书，在内外之别也。
夏六月庚辰晋侯去疾卒秋八月葬晋顷公
郑游吉吊，且送葬，魏献子使士景伯诘之，曰：悼公之丧，子西吊，子蟜送葬，今吾子无贰，何故？对曰：诸侯所以归晋君，礼也，礼也者，小事大，大字小之谓，事大在共其时命，字小在，恤其所无，以敝邑居大国之闲，共其职贡，与其备御不虞之患，岂忘共命？先王之制，诸侯之防，士吊大夫送葬，唯加好聘飨，三军之事，于是乎使卿晋之防事，敝邑之闲，先君有所助，执绋矣，若其不闲，虽士大夫有所不获数矣，大国之惠，亦庆其加而不讨其乏，明底其情，取备而已，以为礼也，灵王之防，我先君简公在楚，我先大夫印段实往，敝邑之少卿也，王吏不讨，恤所无也。今大夫曰：女盍从旧？旧有丰有省，不知所从，从其丰，则寡君幼弱，是以不共从其省，则吉在此矣，唯大夫图之！晋人不能诘。
冬十有二月吴灭徐徐子章羽奔楚
吴子使徐人执掩余，使钟吾人执烛，庸二公子奔楚，楚子大封，而定其徙，使监马尹大心逆吴公子使居养，莠尹然，左司马沈尹戌城之，取于城父，与胡田以与之，将以害吴也，子西諌曰：吴光新得国，而亲其民，视民如子，辛苦同之，将用之也，若好吴边疆，使柔服焉，犹惧其至，吾又彊其讐以重怒之，无乃不可乎？吴，周之胄裔也，而弃在海濵，不与姬通，今而始大，比于诸华，光又甚文，将自同于先王，不知天将以为虐乎？使翦防吴国而封大异姓乎？其抑亦将卒以祚吴乎？其终不逺矣我盍姑亿吾鬼神，而宁吾族姓，以待其归，将焉用自播扬焉，王弗听，吴子怒，冬十二月，吴子执钟吾子，遂伐徐，徐子章禹断其髪，携其夫人以逆吴子，吴子唁而送之，使其迩臣从之，遂奔楚，楚沈尹戍帅师救徐，弗及，遂城夷，使徐子处之 ，胡氏曰：春秋国灭而君出奔者，皆存其爵而不名，谓无可灭之罪，特为横逆，所加耳，独徐子章羽奔而书名者，章羽断其髪，携其夫人以逆吴子巳，无兴复之志矣，以此见春秋大义，虽在于抑强扶弱，又责弱者之必自强于为善也，高氏曰：徐本，徐夷自齐桓时自附于中国，而爵为子，今背中国，而即呉楚，故楚人以为贰于吴而执之，吴人以为贰于楚而灭之，夫附中国，则与于中国之盟，防而附呉楚则遂至于执其君而灭其国，然则背中国者，可不戒哉！
三十有一年春王正月公在干侯
季孙意如防晋荀跞于适歴
晋侯将以师纳公，范献子曰：若召季孙而不来，则信不臣矣，然后伐之，若何？晋人召季孙，献子使私焉，曰：子必来，我受其无咎，季孙意如防，晋荀跞于适歴，荀跞曰：寡君使跞谓吾子何故出君有君，不事周有常刑，子其图之！季孙练冠麻衣跣行伏而对曰：事君臣之所不得也，敢逃刑命，君若以臣为有罪，请囚于费，以待君之察也，亦唯君，若以先臣之故不絶季氏而赐之死，若弗杀弗亡，君之惠也，死且不朽，若得从君而归，则固臣之愿也。敢有异心， 陆氏微旨曰：季孙逐君之臣也，晋不罪之，而反与之为防书曰：意如防，晋荀跞于适歴晋侯之为盟主，可见矣。荀跞之为臣可知矣。此不待贬絶而恶见者也，胡氏曰：或曰，季孙事君如在，国未知其罪，而君伐之，是昭公之过也，则非矣。行货齐，晋使不纳，公祷于炀宫，求君不入，及其复也，犹欲絶其兆域加之恶，諡安在乎事君，如在国犹曰：未知其罪乎？齐；晋，不能诛乱禁奸，悖君臣之义，不知其徒自及也，陈氏曰：公如晋，次于干侯，公在干侯，季孙意如防，晋荀跞于适歴，公薨于干侯，皆罪晋之辞也，朴鄊吕氏曰：齐，大国也，鄟陵之防，四国同之伐，季氏以纳昭公，何不可之有？而所以不克纳公者，则以梁丘据之受赂也，晋盟主也，扈之防六国同之，伐季氏，以纳公尤易为力，而所以不克纳者，则以士鞅之取货也，自其为义之心，不胜其贪利之心，而后其为义者，始不勇矣，此齐晋纳公之谋，所以姑为之名，而卒之悠缓，不克欤？三军在途，诸侯在防，是区区者乃能劫而夺之衂而止之，此乱臣贼子，所以接迹于后世欤？虽然，抑不但以其货利之行而已也，观晋侯欲以师纳公，而士鞅使人私于意如，则其互为唇齿，相为囊，槖乆矣，当是时，晋之六卿，犹意如也，晋君亦昭公也，其肯并心一意，以诛其臣而纳其君哉！宜晋侯之不得行其志也。
夏四月丁巳薛伯谷卒
晋侯使荀跞唁公于干侯
夏四月，季孙从知伯如干侯，子家子曰：君与之归一，慙之不忍，而终身慙乎？公曰：诺，众曰：在一言矣，君必逐之，荀跞以晋侯之命唁公，且曰：寡君使跞以君命讨于意如，意如不敢逃死，君其入也！公曰：君惠顾先君之好，施及亡人，将使归粪除，宗祧以事君，则不能见夫人，己所能见夫人者，有如河，荀跞掩耳而走，曰：寡君其罪之恐，敢与知鲁国之难，臣请复于寡君，退而谓季孙，君怒未怠，子姑归祭，子家子曰：君以一乘入于鲁师，季孙必与君归，公欲从之，众从者，胁公不得归 ，高氏曰：荀跞既防，季孙子适歴复以晋侯之命唁公于干侯，必使荀跞，然后意如之，意得通乎君，夫不恤见逐之君，而信不臣者之言，则晋侯之不明隂交其臣阳唁其君，空言无实，抑可知矣。谢氏曰：贼臣不讨，而荀跞防之，危君不救，而荀跞唁之，何以拨鲁国之乱而反之正哉？大东莱吕氏曰：齐侯唁公于野井，晋侯使荀跞唁公于干侯，言大国盟主，皆不能讨，乱无助顺，向正之意也 ，愚谓国家之祸至，此极而不可觧矣君父之身，至此危而不可救矣，为之臣子者，尚复何言哉！盖责之于内，昭公既不能有所为，责之于外，齐；晋，又不能有所救，则内外之望絶矣，昭公之死，将在旦夕，子家之言，岂不知以一乘从季孙之归为不可，亦不过欲昭公一见宗庙，卒于正寝，犹得谓之鲁君而薨，尔岂更望其有所为哉？从者不从，明年，昭公遂死于干侯，同于逆旅，然后知子家之言为不得已也。
秋葬薛献公
冬黒肱以滥来奔
杜氏曰黒肱邾大夫不书，邾史阙文，许氏曰：邾快黑肱，相继来奔，季孙当国，以类至也。
十有二月辛亥朔日有食之
三十有二年春王正月公在干侯取阚
谢氏曰：公旅寄干侯久矣，非有兵力，可以得邑也，所以取阚者，鲁人以阚与公，而公取之也， 愚按：昭公失国，于今八年，一民皆非其有矣，以何兵力而取阚乎？谢氏虽谓鲁人以阚与公，而公取之，然昔也齐侯取郓，公即居于郓，今鲁人以阚与公，公何故不居于阚，而犹在干侯，经年始死乎？此疑季孙在国所取，不然，则外取内邑，上有阙文耳。
夏吴伐越
始用师于越也，史墨曰：不及四十年，越其有吴乎？越得岁而吴伐之，必受其凶 ，高氏曰：前此越与楚子伐吴，故吴始用师于越，家氏曰：此着南蛮之迭为盛衰也，吴方抗衡荆楚，睥睨中夏，而越己议其后矣，自是吴楚，越鼎立，不相为下，乃中国自治之时，而齐晋二，大国皆为强臣所操，中国之患，不在外域，而在强臣矣。
秋七月
冬，仲孙何忌防晋韩不信，齐高张，宋仲几，卫世叔申，郑国参，曹人，莒人，薛人，杞人，小邾人城成周。
秋八月，王使富辛与石张如晋，请城成周，天子曰：天降祸于周，俾我兄弟并有乱心，以为伯父忧，我一二亲昵甥舅，不皇启处，于今十年，勤戍五年，余一人无日忘之，闵闵焉，如农夫之望岁，惧以待时，伯父若肆大惠，复二文之业，弛周室之忧，徼文武之福，以固盟主，宣昭令名，则余一人有大愿矣，昔成王合诸侯，城成周，以为东都，崇文徳焉，今我欲徼福假灵于成王，修成周之城，俾戍人无勤，诸侯用宁，蝥贼逺屛晋之力也，其委诸伯父使伯父实重图之，俾我一人，无征怨于百姓，而伯父有荣施，先王庸之，范献子谓魏献子曰：与其戍周，不如城之，天子实云，虽有后事，晋勿与知可也，从王命以纾诸侯，晋国无忧，是之不务，而又焉从事，魏献子曰：善，使伯音对曰：天子有命，敢不奉承，以奔告于诸侯，迟速衰序，于是焉在冬十一月，晋魏舒，韩不信如京师，合诸侯之大夫于狄泉，寻盟，且令城成周，魏子南面，卫彪徯曰：魏子必有大咎，干位以令大事，非其任也，己丑，士弥牟营成周，计丈数，揣高卑度厚薄，仭沟洫物土，方议逺迩量事期，计徒庸，虑财用输糇粮，以令役于诸侯，属役赋丈，书以授帅，而效诸刘子，韩简子临之，以为成命 ，谷梁氏曰：天子微，诸侯不享觐，天子之在者，惟祭与号，故诸侯之大夫，相帅以城之，此变之正也，胡氏曰：天子有道，守在四夷，今至于城王，都可以不书乎？大东莱吕氏曰：周室虽微，诸侯犹勤之若此，先王之徳泽犹有存焉者也，高氏曰：古人三月无君，则吊公之出也，今八年矣，公为旅人，而何忌不能从，季孙逐君而何？忌不能去，虽受晋命，城成周，然不告于公，而自往防之，此实覩文知罪，不待贬絶而自见也， 愚按：敬王避子朝之党，居于成周，今因其地而城之，遂定都焉，使成周为京师之旧，则不假乎再城矣。
十有二月己未公薨于干侯
十二月，公疾徧，赐大夫，大夫不受赐，子家子双琥，一环一璧，轻服受之，大夫皆受其赐，己未，公薨，子家子反赐于府人，曰：吾不敢逆君命也，大夫皆反其赐，赵简子问于史墨曰：季氏出其君而民服焉，诸侯与之，君死于外，而莫之或罪也，对曰：物生有两有三，有五，有陪贰，故天有三辰，地有五行，体有左右，各有妃耦，王有公，诸侯有卿，皆有贰也，天生季氏，以贰鲁侯，为日乆矣民之服焉，不亦宜乎？鲁君世从其失，季氏世修其勤，民忘君矣，虽死于外，其谁矜之？社稷无常，奉君臣无常位，自古以然，故诗曰：高岸为谷，湥谷为陵，三后之姓，于今为庶，主所知也，在易卦，雷乘干曰：大壮天之道也，昔成季友，桓之季也，文姜之爱子也，始震而卜，卜人谒之曰：生有嘉闻，其名曰友，为公室辅，及生，如卜人之言，有文在其手曰友，遂以名之，既而有大功于鲁受，费以为上卿，至于文子，武子世増其业不废旧绩，鲁自文公薨而东门，遂杀适立庶，鲁君于是乎失国，政在季氏于此君也，四公矣，民不知君，何以得国？是以为君，慎器与名，不可以假人 ，胡氏曰：诸侯失国，出奔者众矣，郑伯突为祭仲所逐而出奔，入于栎而复国，卫侯衎为孙，甯所逐而出奔，入于夷仪而复国，昭公在外，八年，终以客死，为天下笑，何也？祭仲虽专，而世权不重于季氏，卫侯失国，犹夫人也，而有推挽之者，所以虽失而复得也，鲁自季友受费，以为上卿，至于意，如专执国，命四世矣，其臣皆季氏之孚也，其民皆季氏之获也，而昭公有一子家驹，言不见听，计不行也，不能复国，宜矣。故春秋详录其所因，为后世之戒，公虽失国，然每岁之首，月必书，公在干侯，诛意如也，书齐侯取郓，公围成，郓溃絶昭公也，为人臣者，观每歳必书公所在，必不敢萌防扈，不臣之心，为人君者，观春秋所书围成，郓溃，知社稷之无常，奉也，亦必少警矣，呜呼！可谓深切着明矣。
春秋阙疑卷三十九
<经部,春秋类,春秋阙疑>
钦定四库全书
春秋阙疑卷四十     元 郑玉 撰定公
公名，宋襄公之子昭公之弟敬王，十一年即位，諡法安民大惠，曰定。
元年春王
大东莱吕氏曰：元年不书，正月国无君，无禀天子之正朔者也，家氏曰：昭公之防未返，公子宋未立，鲁无君也，鲁无君而季氏自以为君，颁朔于庙，如常礼，春秋黜之，是故书王不书，正书王，明王法以治季氏也，不书正月，正朔，非季氏所得颁也，前此公虽在外，而岁首必书，公在存公也，存公，是故颁朔，今公已卒于外，嗣子为贼臣所废，鲁国无君，是故不书正月，见鲁国无正王朔在庙，非贼臣所得颁也，此春秋特立之变例，前所未有也。
三月晋人执宋仲几于京师
春，王正月辛巳，晋魏舒合诸侯之大夫于狄泉，将以城成周，魏子涖政，卫彪徯曰：将建天子，而易位以令，非义也；大事奸义，必有大咎，晋不失诸侯，魏子其不免乎？是行也，魏献子属役于韩简子及原夀过而田于大陆，焚焉，还卒于甯，范献子去其柏椁，以其未复命而田也，孟懿子防城成周，庚寅，栽，宋仲几不受功，曰：滕，薛；郳，吾役也，薛宰曰：宋为无道，絶我小国于周，以我适楚，故我常从宋晋文公为践土之盟，曰：凡我同盟，各复旧职，仲几曰：践土固然，薛宰曰：薛之皇祖奚仲，居薛以为夏车正，奚仲迁于邳，仲虺居薛，以为汤左相，若复旧职，将承王官，何故以役？诸侯仲几曰：三代各异物，薛焉得有旧，为宋役，亦其职也。士弥牟曰：晋之从政者新，子姑受功归，吾视诸故府，仲几曰：纵子忘之，山川鬼神，其忘诸乎？士伯怒，谓韩简子曰：薛征于人，宋征于鬼，宋罪大矣，且已无辞而抑我以神，诬我也，启宠纳侮，其此之谓矣。必以仲几为戮，乃执仲几以归，三月，归诸京师，城三旬而毕，乃归诸侯之戍，齐高张，后不从，诸侯 谷梁氏曰：此其大夫，其曰人，何也？微之也，何为微之不正，其执人于尊者之所也，胡氏曰：周官司，掌凡囚执人之事，属于司冦。凡诸侯之狱讼，定以邦典，凡卿大夫之狱讼，断以邦法，则大司冦之职也，不告诸司冦。而执人于天子之侧，故虽以王事讨有罪，犹贬凡此类，皆篡弑之萌，履霜之渐，执而书其地，谨之也，每谨于初，而祸乱熄矣，家氏曰：仲几之不受，功无王也，晋大夫不以王命执仲几亦无王也，是故不以城为王事而畧晋大夫之罪，此圣人之特笔，非因乎？旧史者也，高氏曰：天子所居，自诸侯言之，则称京师，自周言之，则以地名为别，景王以前都王城，因谓王城为京师，至敬王始都成周，则谓成周为京师，故诸侯之大夫奉王命而城王都，则亦自周而言，城成周，及晋人不以王命执仲几于成周，则自诸侯而言京师也，言京师明天子之在是也。
夏六月癸亥公之丧至自干侯戊辰公即位
叔孙成子逆公之丧于干侯，季孙曰：子家子亟言于我，未尝不中吾志也，吾欲与之从政，子必止之，且听命焉，子家子不见叔孙易几而哭，叔孙请见子家子，子家子辞曰：羇未得见，而从君以出，君不命而薨，羇不敢见，叔孙使告之曰：公衍公为实，使羣臣不得事君，若公子宋主社稷，则羣臣之愿也。凡从君出而可以入者，将唯子是听，子家子未有后，季孙愿与子从政，此皆季孙之愿也，使不敢以告，对曰：若立君，则有卿士大夫，与守在羇，弗敢知，若从君则貌而出者，入可也，寇而出者，行可也，若羇也，则君知其出也，而未知其入也，羇将逃也，丧及坏隤，公子宋先入，从公者皆自坏隤反，六月癸亥，公之丧至自干侯，戊辰，公即位， 高氏曰：公薨，迨今半歳余矣，季氏不以国君丧礼，迎之者谋废公衍，公为而立定公也，凡即位，不日，此书日者，非正月朔旦故也。公羊氏曰：曷为以戊辰之日，然后即位，正棺于两楹之间，然后即位，苏氏曰：元年，定公之元年也，而书曰：公之丧至自干侯，可乎？昭公之丧未至，定公未即位，则犹昭公之年也，胡氏曰：昭公之薨，已越葬期犹未得返，至于六月癸亥，然后丧至而定之，即位乃在是，月之戊辰，盖迟速进退为意，如所制，不得专也，以周书顾命考之，成王之崩，在四月乙丑，宰臣大保，即于是日命仲桓，南宫毛，俾爰齐侯吕伋，以二干戈，虎贲百人，逆王世子钊于南门之外，延入翼室宅忧，为天下主，不待崇朝而后定也，昭公丧至在葬期之后，公子宋自坏隤先入，犹未得立，是知为意，如所制，不得以时定也，家氏曰：一年不二君者，常也，一年而二君者，变也，昭公之丧，以是月税輤，定公即以是月即位，是一岁而二君也，故春秋书前公之丧，至与后公之入立，以示其变，着鲁国非常之祸，亦以见定之非所当立而立也，意如逐君，君既死于外，又废君之子而立其弟废其所恶，立其所善废立由己，罪大恶盈，中国无王，莫之讨之，春秋书公即位于丧，至六日之后，见丁夺，迟速，惟贼臣之意，所以诛之也。
秋七月癸巳葬我君昭公
季孙使役如阚，公氏将沟焉，荣驾鹅曰：生不能事死，又离之以自旌也，纵子忍之，后必或耻之，乃止。季孙问于荣驾鹅曰：吾欲为君諡，使子孙知之，对曰：生不能事死，又恶之，以自信也，将焉用之？乃止。秋七月癸已，葬昭公于墓，道南孔子之为司冦也。沟而合诸墓，大东莱吕氏曰：葬本国之君称，葬某公足矣，必曰：
葬我君某公者，隆君臣之恩，尽忠爱之义，资于事父，有父之道焉，故必曰我君以明之也，此道也，常时无事则不见此理，特于昭公为大有警，动于其臣下者。
九月大雩
立炀宫
昭公出，故季平子祷于炀公，九月，立炀公宫， 公羊氏曰：炀公之宫也，立者不宜立也，高氏曰：昔季孙行父尝立武宫矣，炀公比武公尤逺盖伯禽之子，庙毁乆矣季孙意如之，逐君也，惧而祷焉，昭公薨于外，因以为应，遂为之立宫，盖季孙用此欺人，若曰昭公之死者，神实贶之也，春秋诛其意而微其辞，但书立炀宫，而季氏行事之迹，自可见矣。此之谓世济其恶也，而公从之，公之恶可知矣。
冬十月陨霜杀菽
公羊氏曰：何以书？记异也。谷梁氏曰：未可以杀，而杀举重，可杀而不杀，举轻其曰菽，举重也，杜氏曰：周十月，今八月陨霜杀菽，非常之灾，苏氏曰：于其不杀而言，草言其广也，于其杀而言菽，言其所害也，谢氏曰：十二月霜不杀草，异之大者也，十月霜杀菽，灾之大者也。
二年春王正月
夏五月壬辰雉门及两观灾
范氏曰：雉门公宫之南门，两观阙也，何氏？曰：雉门两观，皆天子之制，门为其主观，为其饰高邮，孙氏曰：自成王以天子礼乐，赐周公，而鲁之羣公相承僭之国，内制度一同于天子，孔子非之，而欲着其僭，于春秋乆矣于是雉门两观灾，故孔子因其灾以着其僭曰：及者灾，自雉门而及于两观，先后之次尔，谢氏曰：宫室过制，天所不与，然则雉门及两观灾，乃天恶其僭，而灾之也。
秋楚人伐吴
昭三十年冬，吴子问于伍员曰：初而言伐楚，余知其可也，而恐其使余往也，又恶人之有余之功也。今余将自有之矣，伐楚如何？对曰：楚执政众而乖，莫适任患，若为三师以肄焉，一师至，彼必皆出，彼出则归，彼归则出，楚必道敝，亟肄以罢之，多方以误之，既罢而后以三军继之，必大克之。阖庐从之，楚于是乎始病，三十一年秋，吴人侵楚，伐夷，侵潜六楚，沈尹戌帅师救潜呉，师还，楚师迁潜于南冈而还，吴师围，左司马戍，右司马稽帅师救，及豫章呉师还，始用子胥之谋也，至是桐叛楚，吴子使舒鸠氏诱楚人曰：以师临我，我伐桐为我使之无忌，秋，楚瓦伐吴，师于豫章，呉人见舟于豫章，而潜师于巢，冬，十月，吴军楚师于豫章，败之，遂围巢，克之，获楚公子繁 ，许氏曰：自襄三年，书楚伐吴，终于人之则楚力竭矣，于是有吴入郢，自昭三十二年，书吴伐越，终于越，再入吴，于是吴亡楚，介在南荒，彼此相攻，不可殚録，故删取其要如此，以为伐国之戒，七书楚伐，仅能一克于朱方，他役皆败无功，书伐而不书败者，积其陵暴，首兵之咎，将微之于此，而后至于祸败，失国也。
冬十月新作雉门及两观
谷梁氏曰：言新，有旧也。作，为也，刘氏意林曰：习旧而不知以为非，覩变而不知以为戒，无怪于季氏之胁其主矣，此春秋之微，辞致意也。高氏曰：圣人特书新作者，重僭窃之罪，自在定公而不在先公也，胡氏曰：书新作者，讥僭王制而不能革也。雉门象魏之门，其外为库门而臯，门在库门之外，其内为应门而路，门在应门之内，是天子之五门也，僖公尝修泮宫，复閟宫，非不用民力，而春秋不书，新作南门，则独书者，南非一门也，必有不当为者，子家驹以设两观为僭，天子是非，诸侯之制，明矣，夫拨乱反正者，必本诸身，身正者，物必正，春秋于僭君必书者，必正之意也。使定公遇灾而惧，革其僭礼，三家陪臣，虽欲僭诸侯执国命，其敢乎！习旧而不知以为非，何以禁季氏之胁其主哉！故特书新作以讥之。
三年春王正月公如晋至河乃复
程子曰：季孙意如上，不请于天子，下不请于方伯而立定公故，晋怒，而公往朝焉，晋辞公而复故，明年，因防而请盟于臯鼬。
二月辛卯邾子穿卒
二年，邾庄公与夷射姑饮酒，私出阍乞肉焉，夺之杖以敲之，至是，二月辛卯，邾子在门台，临廷阍，以瓶水沃廷，邾子望见之，怒，阍曰：夷射姑旋焉，命执之，弗得，滋怒，自投于牀，废于鑪炭，烂遂卒，先葬以车五乘，殉五人，庄公卞急而好洁，故及是。
夏四月
秋葬邾庄公
冬仲孙何忌及邾子盟于防
修邾好也， 许氏曰：天下有礼，则邦国相下，春秋之季，大国日侵，兵力胜而礼敬亡，故志公如晋，至河乃复，着晋之轻，鲁也志，仲孙何忌及邾子盟于防，着鲁之轻，邾也髙氏曰邾子居丧而以吉礼与鲁大夫盟则微弱可知，家氏曰：春秋书邾人之丧，继以仲孙之盟，责鲁也。
四月春王二月癸巳陈侯吴卒
三月，公防刘子，晋侯，宋公，蔡侯，卫侯、陈子，郑伯，许男、曹伯，莒子，邾子，顿子，胡子，滕子，薛伯、杞伯，小邾子，齐国夏于召陵，侵楚。
三年，蔡昭侯为两佩，与两裘以如楚，献一佩一裘，于昭王，昭王服之，以享蔡侯，蔡侯亦服其一，子常欲之，弗与，三年止之，唐成公如楚，有两肃爽马，子常欲之，弗与，亦三年止之，唐人或相与谋，请代先从者许之，饮先从者，酒醉之，窃马而献之子常，子常归唐，候自拘于司败，曰：君以弄马之故，隐君身弃国家，羣臣请相夫人以偿马，必如之，唐侯曰：寡人之过也，二三子无辱皆赏之，蔡人闻之，固请而献佩于子常，子常朝见，蔡侯之徒，命有司曰：蔡君之乆也官不共也，明日，礼不毕将死，蔡侯归，及汉执玊而沈曰：余所有济汉而南者，有若大川，蔡侯如晋，以其子元与其大夫之子为质焉，而请伐楚，至是刘文公合诸侯于召陵，谋伐楚也，晋荀寅求货于蔡侯，弗得言于范献子曰：国家方危，诸侯方贰，将以袭敌，不亦难乎？水潦方降，疾疟方起，中山不服，弃盟取怨，无损于楚，而失中山，不如辞蔡侯，吾自方城以来，楚未可以得志，祗取勤焉，乃辞蔡侯，晋人假羽旄于郑，明日，或斾以防晋，于是乎失诸侯 ，程子曰：楚恃其强，侵凌诸侯，晋上请于天子，大合诸侯以伐之而不能明暴其罪，以行天讨，无功而还，故书侵以罪之，胡氏曰：传书伐而经书侵楚者，楚为无道，凭陵诸夏，为一裘，一马拘唐，蔡二君三年而后遣，蔡侯既归，而请师于晋，晋人请命于周，大合诸侯，天子之元老在焉，若能暴明其罪，恭行天讨，庶几哉？王者之师，齐桓，晋文之功褊矣，有荀寅者求货于蔡侯，弗得，遂辞蔡人，晋由是失诸侯，无功而还 ，愚按：召陵之防传虽称谋伐楚，而实未尝加兵于楚，圣人以其虽加兵于楚，亦必不能声其罪而服之，故特书曰：侵楚以陋之，此乃特笔与其他书侵书，伐者不同，以例求之，则失之矣。
夏四月庚辰，蔡公孙姓帅师灭沈，以沈子嘉归，杀之，沈人不防于召陵，晋人使蔡伐之，夏，蔡灭沈 ，胡氏曰：书灭沈罪，公孙姓也，书以归罪，沈子嘉也，书杀之罪，蔡侯也，奉辞致讨，而覆其邦家，为敌所执，不死于位，皆不仁矣，所恶于前，无以先后，出乎尔者，反乎尔者也，蔡侯视楚，犹沈视蔡也，昭公拘于楚，三年而后反，非以国小而弱乎？沈虽不防，召陵，未有大罪恶也，而恃强杀之甚矣，能无公孙翩之及哉！大东莱吕氏曰：蔡公孙姓不能正其君之失而遂灭，沈至以沈子嘉归，杀之，其罪极矣，春秋之世，诸侯君臣，失道至此者，皆由不知分义，茍力所能制，则为之矣。此与禽兽奚辨，许氏曰：沈不受令，而使蔡灭沈，许已受盟而不能禁，郑灭许，有以知晋政之失，诸侯矣。
五月公及诸侯盟于臯鼬
将防卫子行，敬子言于灵公曰：防同难，啧有烦言，莫之治也，其使祝佗从，公曰：善！乃使子鱼，子鱼辞，曰：臣展四体，以率旧职，犹惧不给，而烦刑书，若又共二，徼大罪也。且夫祝社稷之常也，社稷不动，祝不出竟，官之制也，君以军行，袚社衅鼓，祝奉以从，于是乎出竟，若嘉好之事，君行师从，卿行旅从，臣无事焉，公曰：行也，及臯鼬，将长蔡于卫，卫侯使祝佗私于苌，曰：闻诸道路，不知信否？若闻蔡将先卫，信乎苌，曰：信，蔡叔，康叔之兄也，先卫，不亦可乎？子鱼曰：以先王观之，则尚徳也昔武王克商，成王定之，选建明徳以藩屛周，故周公相王室，以尹天下，于周为睦，分鲁公以大路大旂，夏后氏之璜，封父之繁弱，殷民六族，条氏，徐氏，萧氏，索氏，长勺氏，尾勺氏，使帅其宗氏，辑其分族，将其类丑，以法则周公，用即命于周，是使之职事于鲁，以昭周公之明徳分之土田，陪敦祝宗，卜史备物，典防官司彜器，因商奄之民，命以伯禽而封于少皥之虚分，康叔以大路，少帛綪茷，旃旌大吕，殷民七族，陶氏，施氏，繁氏，锜氏，樊氏，饥氏终葵，氏封畛土畧自武父以南，及圃田之北，竟取于有阎之土，以共王职，取于相土之东都，以防王之东，搜聃季授土，陶叔授民，命以康诰，而封于殷虚，皆启以商政疆以周索分，唐叔以大路，宻须之鼓阙巩，姑洗怀姓九，宗职官五正，命以唐诰，而封于夏虚，启以夏政，疆以戎索，三者皆叔也，而有令徳故昭之以分物，不然，文；武，成，康之伯犹多而不获是分也。唯不尚年也。管，蔡启商，惎间王室，王于是乎杀管叔而蔡，蔡叔，其子蔡仲，改行率徳周公举之，以为已卿士，见诸王而命之以蔡，其命书云：王曰：胡，无若尔考之，违王命也。若之何其使蔡先卫也，武王之母弟八人，周公为太宰，康叔为司宼，聃季为司空，五叔无官，岂尚年哉？曹，文之昭也，晋武之穆也，曹为伯甸，非尚年也，今将尚之，是反先王也，晋文公为践土之盟，卫成公不在，夷叔，其母弟也，犹先蔡其载书云：王若曰：晋重，鲁申卫武蔡，甲午，郑捷齐潘，宋王臣莒期蔵在周府，可覆视也，吾子欲复文武之畧而不正其徳将如之何？苌说告刘子，与范献子，乃长卫侯于盟 ，陆氏纂例，曰：重言诸侯刘子不与盟也，程子曰：公不获见于晋，故因防而求盟焉，则此盟公意，故书公及胡氏曰：定公之立，上不请于天王，下不告于方伯，而受国于季孙意如故，三年，朝晋至河而复，今防诸侯，求为此盟书，公及者，内为志也，召陵之防，不序十有八国之诸侯，则无以见侵楚之陋，臯鼬之盟，序与不序，非义所系，则以凡举可也，刘氏意林曰：楚人不义，晋以霸主之势，凭王命之重，而不能讨，顾使吴乘其衅，中国不振旅，功近而祸逺矣不亦病乎？孔子曰：夷狄之有君，不如诸夏之亡，是所以眷眷于臯，鼬之盟者也，许氏曰：齐桓晋文之兴，至于盟，不言同者，过乎同之辞也。春秋之季，至于盟，不言同者，不及乎同之辞也。臯鼬之盟，诸侯携矣，齐，梁丘据说币锦致，昭公不复楚子，常志在佩裘，使蔡侯自絶晋士鞅以赂罢扈之防，荀寅求货，弗得折，召陵之谋，故政胜于明时，而贿流于衰世，君子是以察治忽也，家氏曰：志刘子，不与诸侯之盟，得王人与防之体也；朴乡，吕氏曰：尝考春秋二百四十二年之事，以为北杏，以前是一时也，北杏以后，是一时也，召陵以前是一时也，召陵以后，是一时也，北杏以前，诸侯无霸，故有特相盟者，有参盟参防者，有相攻伐者北杏，以后则异是矣。召陵以后，诸侯亦无霸，故亦有特相盟者，有参盟参防者，有相攻伐者召陵，以前则异，是矣。天下之有霸，非美事也，天下之无霸，非细故也。夫霸者，王之反也，有霸则无王矣，名曰尊周，而实夺其权，北杏以前，天下未知有霸也，而犹知有王北，杏以后，天下惟知有霸矣，岂美事哉！虽然，有霸者在焉，则诸侯犹有所附，中国犹得以安僣乱，犹知所畏，是犹幸有霸也，霸衰而诸侯散霸衰，而中国扰，霸衰而僣乱，横天下益不幸矣，是故晋侯吴子防于黄池，而春秋终焉。
杞伯成卒于防
六月葬陈惠公
许迁于容城
谢氏曰：许又自白羽迁容城，国无定处，民无定守，故自叶至容城凡四迁。
秋七月公至自防
刘卷卒
杜氏曰：即刘蚠也，陆氏纂例，曰：畿内诸侯，不同列国，故不言刘子卷卒，亦讥来赴，故书。
葬杞悼公
楚人围蔡
楚为沈故围蔡
晋士鞅卫孔圉帅师伐鲜虞
许氏曰：谋楚而不能讨，盟蔡而不能救，则惟中山是伐书，卿与师着威胜不行于强暴而行于寡弱也。
葬刘文公
谢氏曰鲁以外诸侯防葬非礼也
冬，十有一月庚午，蔡侯以吴子及楚人战于柏举，楚师败绩，楚囊瓦出奔郑。
伍员为吴行人以谋楚，楚之杀郤宛也，伯氏之族，出伯州犁之孙嚭为吴大宰以谋楚，楚自昭王即位，无岁不有呉师，蔡侯因之，以其子干与其大夫之子为质于吴，冬，蔡侯吴子唐侯伐楚，舍舟于淮汭，自豫章与楚夹汉，左司马戍，谓子常曰：子防汉而与之上下，我悉方城外以毁其舟，还塞大隧，直辕冥阨，子济汉而伐之，我自后击之，必大败之，既谋而行，武城黑谓子常曰：吴用木也，我用革也不可乆也不如速战，史皇谓子常，楚人恶子而好司马，若司马毁，吴舟于淮，塞城口而入，是独克吴也，子必速战，不然不免，乃济汉而陈，自小别至于大别，三战，子常知不可，欲奔，史皇曰：安求其事，难而逃之，将何所入？子必死之初，罪必尽说，十一月庚午，二师陈于柏举，阖庐之弟夫槩，王晨请于阖庐曰：楚瓦不仁，其臣莫有死志，先伐之，其卒必奔，而后大师继之，必克，弗许，夫槩王曰：所谓臣义而行，不待命者，其此之谓也。今日我死，楚可入也。以其属五千，先击子常之卒，子常之卒，奔楚师乱，吴师大败之，子常奔郑，史皇以其乘广死 ，胡氏曰：吴何以称子？善伐楚，解蔡围也，荆楚暴横盟主，不能致其讨天王，不得达其命，长恶不悛，复兴师而围蔡，王法所当讨，而不赦也，吴能自卑聴，蔡侯之义以达天子之命，兴师救蔡，战于柏举，大败楚师，成霸讨之功，善矣，晋主夏盟，中国所仰，若嘉谷之望，雨也，有请于晋，如彼其难，吴国，天下莫强焉，非诸侯所能以也，有请于吴，如此其易，故召陵之防，大合诸侯，而书侵楚，柏举之战，蔡用吴师特书曰：以者深罪，晋人保利弃义，难于救蔡也，然则何以不书救乎？救大矣，阖庐子胥宰嚭，皆怀谋楚之心，蔡人往请防，逢其适非有，救灾恤隣，从简书忧中国之实也，圣人道大徳宏乐与人为善，故因其从蔡特进，而书爵囊瓦，贪以败国，又不能死，可贱甚矣！故记其出奔，特贬而称人，春秋之情见矣，高氏曰：书奔郑罪，郑以中国而主荆楚奔亡之臣也。
庚辰吴入郢
吴从楚师，及清发，将击之，夫槩王曰：困兽犹鬬，况人乎？若知不免而致死，必败我，若使先济者知免，后者慕之，蔑有鬬心矣，半济而后可击也。从之，又败之，楚人为食，吴人及之，奔食而从之，败诸雍澨，五战及郢，己夘楚子取其妹季我以出，渉睢鍼尹固与王同舟，王使执燧象以奔吴师，庚辰，吴入郢，以班处宫，子山处，令尹之宫，夫槩王欲攻之，惧而去之，夫槩王入之，左司马戍及息而还，败吴师于雍澨，伤初司马臣阖庐，故耻为禽焉，谓其臣曰：谁能免吾首，吴句卑曰：臣贱可乎？司马曰：我实失子，可哉！三战皆伤，句卑布裳，刭而裹之，蔵其身而以其首免楚子渉睢济江，入于云中，王寝，盗攻之，以戈击王，王孙由于以背受之，中肩，王奔郧，钟建负季芉以从，由于徐苏而从，郧公辛之弟怀将弑王曰：平王杀吾父，我杀其子，不亦可乎？辛曰：君讨臣，谁敢讐之君命天也，若死天命，将谁讐诗曰：柔亦不茹，刚亦不吐，不侮鳏寡，不畏强御，唯仁者能之，违彊陵弱，非勇也；乘人之约，非仁也；动无令名，非知也，必犯是余，将杀女，鬭辛与其弟巢以王奔随，吴人从之，谓随人曰：周之子孙在汉川者，楚实尽之，天诱其，致罸于楚，而君又窜之，周室何罪？楚子在公宫之北，吴人在其南，子期似王逃，王而已为王曰：以我与之，王必免，随人卜与之，不吉，乃辞吴曰以随之，辟小而宻迩于楚，楚实存之，世有盟誓，至于今未改，若难而弃之，何以事君？执事之患，不唯一人，若鸠楚竟，敢不听命？吴人乃退，鑪金初宦于子期氏，实与随人要言，王使见辞曰：不敢以约为利，王割子期之心，以与随人盟，初，伍员与申包胥友，其亡也，谓申包胥曰：我必复楚国，申包胥曰：勉之，子能复之，我必能兴之，及昭王在随，申包胥如秦乞师，曰：吴为封豕长蛇，以荐食上国，虐始于楚，寡君失守社稷，越在草莽，使下臣告急，曰夷徳无厌，若邻于君，疆埸之患也，逮吴之未定，君其取分焉，若楚之遂亡，君之土也，若以君灵抚之，世以事君，秦伯使辞焉，曰：寡人闻命矣，子姑就馆，将图而告，对曰：寡君越在草莽，未获所伏，下臣何敢即安？立于庭墙而哭，日夜不絶声勺饮不入口七日，秦哀公为之赋无衣，九顿首而坐，秦师乃出，五年，申包胥以秦师至，秦子蒲，子虎帅车五百乘以救楚，子蒲曰：吾未知吴道使楚人先与吴人战而自稷防之，大败，夫槩王于沂，吴人获防射于柏举，其子帅奔徒以从子西败吴师于军祥，秋七月，子期，子蒲灭唐，九月，夫槩王归自立也，以与王战而败，奔楚，为堂谿氏，吴师败楚师于雍澨，秦师又败吴师，吴师居麇，子期将焚之，子西曰：父兄亲暴骨焉，不能收，又焚之，不可，子期曰：国亡矣，死者若有知也，可以歆旧祀，岂惮焚之？焚之而又战，吴师败，又战于公壻之谿，吴师大败，吴子乃归，楚子入于郢，初，鬭辛闻吴人之争宫也？曰：吾闻之，不让则不和，不和，不可以逺征吴争于楚，必有乱，有乱则必归，焉能定楚？王之奔随也，将渉于成臼，蓝尹亹渉其帑，不与王舟，及宁王欲杀之，子西曰：子常思旧怨以败，君何效焉？王曰：善！使复其所，吾以志前恶，王赏鬭辛，王孙由于王孙圉，钟建鬭巢，申包胥王孙贾宋木鬬怀，子西曰：请舍怀也，王曰大徳灭小怨道也，申包胥曰：吾为君也，非为身也，君旣定矣，又何求！且吾尤子旗，其又为诸遂逃赏，王将嫁季，季辞曰：所以为女子逺丈夫也钟建负我矣，以妻钟建以为乐，尹王之在随也，子西为王舆服，以保路国于脾泄，闻王所在，而后从王，王使由于城麇，复命子西问高厚焉，弗知，子西曰：不能如辞城，不知高厚大小何知？对曰：固辞不能，子使余也，人各有能有不能，王遇盗于云中，余受其戈，其所犹在，袒而示之背，曰：此余所能也。脾泄之事，余亦弗能也。 ，胡氏曰：及楚人战，则称爵入郢，则举其号，何也？君舍于君之室，大夫舍于大夫之室，乱极也，圣人谁毁谁誉？救灾恤邻，则进而书，爵非有心于与之，顺天命也，乘约肆，则黜而举，号非有心于贬之，奉天讨也，伐国者，固将极民于水火之中，而鸠集之耳，杀其父兄，系其子弟，毁其宗庙，迁其重器而乱男女之配也，如水益深，如火益热，则善小而恶大功，不足以掩之矣，圣人心无毁誉，如镜之无妍丑也，因事物善恶而施褒贬焉，不期公而自公耳，明此义，然后可以司赏罸之权，得春秋之法矣。
五年春王三月辛亥朔日有食之
夏归粟于蔡
以周亟矜无资 ，谷梁氏曰：诸侯无粟，诸侯相归粟，正也，孰归之？诸侯也，公羊氏曰：曷为不言诸侯归之，离至不可得而序，故言我也，家氏曰：归之为言，出于人心之所同，不待勤勉，而各以粟归也。
于越入吴
吴在楚也， 谢氏曰吴知郢之利在前而不知越之患在后，故吴子渉千里之险，入郢于越，乘一朝之衅，入吴，空内务外，有国之大患也，高氏曰昭，五年，楚子以诸侯伐吴，而越人已见于经至此，及十四年，至哀十三年，皆书于越，何也？越人自名曰于越，君子名之曰越，治国有状，能与中国通，则以君子之辞言之，治国无状，不能与中国通，则以其俗之辞言之，越始称人，以其慕中国之义也。改称于越者，恶之也，吴之伐楚，有安中国之意，而越乃乘其士卒罢弊，掩入其国，至十四年，又败吴于檇李哀十二年，又入吴，若为楚复讐者是以君子恶之，以其本俗之辞，谓之于越欤？
六月丙申季孙意如卒
六月，季平子行东野，还，未至，丙申，卒于房，阳虎将以璵璠敛，仲梁怀弗与，曰改歩改玊阳虎欲逐之，告公山不狃，不狃曰：彼为君也，子何怨焉？既葬，桓子行东野，及费子泄为费宰，逆劳于郊，桓子敬之，劳仲梁怀，仲梁怀弗敬，子泄怒，谓阳虎子行之乎？乙亥，阳虎囚季桓子及公父文伯而逐仲梁怀，冬十月丁亥，杀公何藐？乙丑，盟桓子于稷门之内，庚寅，大诅逐公，父歜及秦，遄，皆奔齐 ，胡氏曰：内大夫有罪见讨，则不书卒，公子翚是也，仲遂杀恶及视罪与翚同，而书卒者，以事之变，卒之也，意如何以书？卒见定公，不讨逐君之贼，以为大夫，全始终之礼也。定虽受国于季氏，苟有叔孙婼之，见不赏私劳，致辟意，如以明君臣之义，则三纲可正，公室强矣，今茍于利而忘其讐三纲灭公室，益侵陪臣，执命宜矣，故意，如书卒主人习其读而问其传，则未知已之有罪焉耳。
秋七月壬子叔孙不敢卒
冬晋士鞅帅师围鲜虞
三年秋九月，鲜虞人败晋师于平中，获晋观虎，恃其勇也；至是，晋士鞅围鲜虞，报观虎之役也， 许氏曰：晋始以土地之故，与鲜虞睽，咎不在鲜虞也，而晋不自反，纵兵横加而不能服，则又围之，兵益忿，义益不胜，君子是以恶晋也。
春秋阙疑卷四十
钦定四库全书
春秋阙疑卷四十一    元 郑玉 撰
六年春，王正月癸亥，郑游速帅师灭许，以许男斯归，因楚败也， 张氏曰：按许自隐，十一年，齐，郑鲁之入，至今年大抵困于与郑爲隣，至成十五年，迁叶之后，又畏郑而屡迁，定四年，方自析迁容城以依楚，不数年，楚困于呉郑，遂灭之，哀元年以后，许复见者，楚又存之也，高氏曰：许人本恃楚以固其国，至于四迁，而楚不能为之强，而郑游速，以偏师一出，灭其国，而俘其君，楚则弱矣，而郑亦甚暴焉，许男不死于位，故名。
二月公侵郑公至自侵郑
公侵郑，取匡为晋讨郑之，伐胥靡也，往不假道于卫，及还，阳虎使季孟自南门入，出自东门，舍于豚泽，卫侯怒，使弥子瑕追之，公叔文子老矣，辇而如公曰：尤人而效之，非礼也，昭公之难，君将以文之舒，鼎成之昭兆，定之鞶鉴，茍可以纳之，择用一焉，公子与二三臣之子，诸侯茍忧之，将以为之质，此羣臣之所闻也，今将以小忿蒙旧德，无乃不可乎？大姒之子唯周公，康叔为相睦也，而效小人以弃之，不亦诬乎？天将多阳虎之罪以毙之，君姑待之，若何？乃止？ 张氏曰：奉晋命以讨郑之党，恶人正也，然陪臣方执国命，使卫侯不听公叔文子之言，鲁师危矣，家氏曰天王避，儋翩之乱不书，非讳也，盖闵之甚忧之，甚知其终不能以自振，于是为之废书。
夏季孙斯仲孙何忌如晋
季桓子如晋献，郑俘也，阳虎强使孟懿子往报夫人之币，晋人兼享之，孟孙立于房外，谓范献子曰：阳虎若不能居鲁，而息肩于晋，所以不为中军司马者，有如先君，献子曰：寡人有官将使其人鞅何知焉？献子谓简子曰：鲁人患阳虎矣，孟孙知其衅，以为必适晋，故强为之请，以取入焉。阳虎又盟公及三桓于周庄，盟国人于亳社，诅于五父之衢， 许氏曰：鲁国政在大夫，而家臣强使之，则家臣始擅国矣，高氏曰：夫以二子之力，专国擅君，而阳虎乃能制之，进云：则进止云则止，犹仆也，而莫之戒者，方复为之，胁请于霸国，此其无所忌，而必为乱之效也。虽然，不介晋权乱，亦不得发。春秋彰往察来，而慎于几防，故因事以宣其指，原指以见其变也，呜呼！天子防诸侯僭诸侯防，大夫凌大夫微陪臣胁，理势然耳。
秋晋人执宋行人乐祁犂
八月，宋乐祁言于景公曰：诸侯唯我事晋，今使不往，晋其憾矣，乐祁告其宰陈寅，陈寅曰：必使子往，他日，公谓乐祁曰：唯寡人説子之言子必往，陈寅曰：子立后而行，吾室亦不亡，唯君亦以我为知难而行也。见溷而行，赵简子逆而饮之，酒于绵上，献杨楯六十于简子，陈寅曰：昔吾主范氏，今子主赵氏又有纳焉，以杨楯贾祸，弗可为也已。然子死，晋国子孙，必得志于宋，范献子言于晋侯曰：以君命越疆，而使未致使而私饮酒不敬，二君不可以不讨也，乃执乐祁八年，赵鞅言于晋侯曰：诸侯唯宋事晋，好逆其使，犹惧不至，今又执之，是絶诸侯也，将归乐祁，士鞅曰：三年止之，无故而归之，宋必叛晋，献子私谓子梁曰：寡君惧不得事宋君，若是止子，子姑使溷代子，子梁以告陈寅，陈寅曰：宋将叛晋，是弃溷也，不如待之乐祁归，卒于大行，士鞅曰：宋必叛，不如止其尸以求成焉，乃止。诸州 张氏曰：诸侯惟宋事晋惧讨，而遣使善逆以怀之，犹惧不来，而大夫黩货贿，争权利，卒使来者见执，叛者得志书，此所以着晋之乱政，亟行霸，统所由絶也，胡氏曰：使范，赵方睦，皆有献也，则弗执之矣，执异国，行人出于列卿，私意威福之柄移矣，三卿分晋，而靖公废为家人，岂一朝一夕之故哉。
冬城中城
谷梁氏曰：城中城，三家张也，高氏曰：成九年城之矣，此复城者三家，张矣，公之所有者，中城而已，外又有齐，郑之怨，故惧而城焉，家氏曰：家臣内叛，萧墙之患，小戢，鲁君欲收其威柄，在于任贤，植本布德，凝民城，非所先也。
季孙斯仲孙忌帅师围郓
七年，齐人归郓，阳关，阳虎居之以为政， 高氏曰：郓自昭二十五年，齐侯取之以居，昭公三十年，郓溃，遂贰于齐，至是二卿围，而欲复取之，家氏曰：取郓以居公本，齐景公之善意，郓溃而取之以归，则为利也；齐取郓，固非而仲季围之，亦非也。为定公者，当以善辞告之，齐景公必将归之，不应遽用师，明年，国夏伐西鄙，自是交兵，连歳季仲实为之也。大东莱吕氏曰：不曰仲孙何忌而曰仲孙忌，脱文无疑也。而公羊以为讥，二名，大抵三传解经，皆据文生，义不论是非，无复阙疑，最学者大病，不可不详。
七年春王正月
夏四月
秋齐侯郑伯盟于咸
陈氏曰：此特相盟也，自齐桓以来未之有也。于是再见诸侯，无盟主矣，是故石门志诸侯之合也，咸志诸侯之判也，许氏曰：盖自是中国无复殷防矣。齐，郑之盟，叛晋也。
齐人执卫行人北宫结以侵卫，齐侯，卫侯盟于沙。秋，齐侯，郑伯盟于咸，征防于卫，卫侯欲叛晋，诸大夫不可使北宫结如齐，而私于齐侯曰：执结以侵我，齐侯从之，乃盟于 ，许氏曰：晋定之季，郑献卫灵叛而从齐，齐可以霸，而景不足望也，刘氏意林曰：善为国者，亲近而远，信之附内而外归之，卫侯欺其羣臣，以绐晋残，其百姓以奉齐，齐之执结也，固非伯讨矣，而卫之无良，又甚焉，从此观之，孟子曰：今之诸侯，五霸之罪人也，不亦信乎？
大雩
齐国夏帅师伐我西鄙
齐国夏伐我，阳虎御季桓子，公敛处父御孟懿子，将宵军齐师，齐师闻之，堕伏而待之，处父曰：虎不图祸而必死，苫夷曰：虎陷二子于难，不待有司，余必杀女，虎惧，乃还，不败 ，高氏曰：齐叛晋，与郑盟，故为郑伐我，且报二卿之围，郓也，许氏曰：东夏诸侯，唯鲁事晋，故齐伐之，景公乘晋之衰，不思惟德之务，以怀诸侯而欲力征经营，以定霸统，是知时之或可，而不知已之不可者也。
九月大雩
冬十月
八年春王正月公侵齐公至自侵齐
公侵齐，门于阳州，士皆坐列，曰顔高之弓六钧，皆取而传观之，阳州人出顔高夺人弱弓，籍丘子鉏击之，与一人俱毙，偃且射子鉏中颊殪，顔息射人中肩，退曰：我无勇，吾志其目也，师退，冉猛伪伤足而先，其兄防乃呼曰：猛也殿。
二月公侵齐三月公至自侵齐
公侵齐，攻廪丘之郛，主人焚冲，或濡马褐以救之，遂毁之，主人出师奔阳虎，伪不见冉猛者，曰：猛在此，必败，猛逐之，顾而无继，伪颠虎曰：尽客气也， 高氏曰：公逾月之闲，再出侵齐，虽三家者之所为，然乍往乍来，见公之进退，不自由矣，谢氏曰：三月之闲，再出侵齐，着其产祸也。
曹伯露卒
夏，齐国夏帅师伐我西鄙，公防晋师于瓦，公至自瓦，夏，齐国夏高张，伐我西鄙，晋士鞅，赵鞅，荀寅救我，公防晋师于瓦，范献子执羔赵简子，中行文子皆执鴈鲁，于是始尚羔 ，谢氏曰：公再侵齐，故齐复来伐，陈氏曰：不曰防士鞅，而曰防晋师，重师也，胡氏曰：春秋大法，虽师次于君，而与大夫敌至，用大众，则君与大夫皆以师为重，而不敢轻也。故棐林之防，不言赵盾而言，晋师瓦之，防书晋师而不书，士鞅，于以见人臣，不可取民有众，专主兵权之意，陈氏厚施于齐，以移其国，季孙尽征于鲁，以夺其民，皆王法所禁也，春秋之义，行则不得尔矣。家氏曰：是役也，晋人兴师救鲁，春秋不书救何哉？夫所谓救者，仗大义以拯人之急也，鲁昭栖迟干侯，困亦甚矣，晋之诸卿，惟贿是狥，党臣而抑君，今齐师之来，初非存亡危急之防，而晋三卿，亟以兵赴之，此亦纳交于季氏，而非为鲁国，宗社计也，春秋，是故不与之以救。
秋七月戊辰陈侯柳卒
晋士鞅帅师侵郑遂侵卫
晋师将盟，卫侯于鄟泽，赵简子曰：羣臣谁敢盟？卫君者，渉佗成何曰：我能盟之，卫人请执牛耳，成何？曰：卫！吾温原也，焉得视诸侯将歃，渉佗捘卫侯之手，及捥卫侯怒，王孙贾趋进曰：盟以信，礼也，有如卫君，其敢不惟礼是事，而受此盟也，卫侯欲叛晋，而患诸大夫王孙贾使次于郊，大夫问故，公以晋诟语之，且曰：寡人辱社稷，其改卜嗣，寡人从焉，大夫曰：是卫之祸，岂君之过也，公曰：又有患焉，谓寡人必以而子厚与大夫之子为质，大夫曰：茍有益也，公子则往，羣臣之子，敢不皆负羁絏以从，将行，王孙贾曰：茍卫国有难，工商未尝不为患，使皆行而后可，公以告大夫，乃皆将行之，行有日公朝，国人使贾问焉，曰：若卫叛晋，晋五伐我，病何如矣？皆曰：五伐我，犹可以能战，贾曰：然则如叛之病，而后质焉，何迟之有？乃叛晋，晋人请改盟，弗许秋，晋士鞅，防成桓公侵郑，围虫牢，报伊关也，遂侵卫 ，陈氏曰：此其言遂何？晋始伐与国也，于襄之二十三年，齐始叛晋，取朝歌，去年郑始叛晋盟，齐于咸卫，始叛晋盟，齐于沙，于是侵郑卫，又明年，及齐平，虽鲁亦叛晋矣，故悉书之也。
葬曹靖公
九月葬陈怀公
季孙斯仲孙何忌帅师侵卫
晋故也
冬卫侯郑伯盟于曲濮
师氏曰：晋士鞅，侵郑，卫而鲁亦侵卫，是郑，卫不得，不自为谋，又且不得不合谋，以相救援，而备晋鲁也，曲濮之盟，其以此与。
从祀先公盗窃宝玉大弓
季寤，公鉏极，公山不狃皆不得志于季氏，叔孙辄无宠于叔孙氏，叔仲志不得志于鲁，故五人困阳虎，阳虎欲去三桓，以季寤更季氏，以叔孙辄更叔孙氏，已更孟氏，冬十月，顺祀先公而祈焉，辛卯，禘于僖公，壬辰，将享季氏于蒲圃而杀之，戒都车曰：癸巳，至成宰，公敛处父告孟孙曰：季孙戒都车，何故孟孙曰：吾弗闻处父曰：然则乱也，必及于子，先备诸？与孟孙以壬辰为期，阳虎前驱，林楚御桓子，虞人以铍盾夹之，阳越殿，将如蒲圃，桓子咋谓林，楚曰：而先皆季氏之良也，尔以是继之，对曰：臣闻命后，阳虎为政，鲁国服焉，违之征死，死无益于主，桓子曰：何后之有？而能以我适孟氏乎？对曰：不敢爱死，惧不免主，桓子曰：往也，孟氏选圉人之壮者三百人，以为公期筑室于门外，林楚怒马及衢而骋，阳越射之，不中筑者，阖门有自门闲射阳，越杀之，阳虎刼公与武叔以伐孟氏，公敛处父帅成人，自上东门入，与阳氏战于南门之内，弗胜，又战于棘下，阳氏败，阳虎説甲如公宫，取宝玉，大弓以出，舍于五父之衢，寝而为食，其徒曰：追其将至，虎曰：鲁人闻余出，喜于征死，何暇追余？从者曰：嘻！速驾，公敛阳在，公敛阳请追之，孟孙弗许，阳欲杀桓子，孟孙惧而归之，子言辨舍爵于季氏之庙而出，阳虎入于讙，阳关以叛 ，胡氏曰：蜀人冯山曰昭公，至是，得从祀于太庙，其説是也季氏逐君而制其死生之命，公薨，干侯不得终于正寝，既薨，七月，又不得以时归葬，既葬，絶其兆域又不得同于先君，而在墓道之南，至孔子为司宼，然后沟而合诸墓，则其主虽久未得，从昭穆而祔祭宜矣。及意如已卒，阳虎专季氏，将杀季孙，斯而乱鲁国，托于正以售其不正，始以昭公之主，从祀太庙，盖欲着季氏之罪，以取媚于国人，然其事虽顺其情，则逆春秋原情制法，故不书禘事，与日特曰从祀先公于窃宝玉，大弓之上，见事出，阳虎而不可详也。其亦深切着明矣，谷梁氏曰宝玉者，封圭也，大弓者，武王之戎弓也，苏氏曰：阳虎将杀季孙，斯不胜而出，取宝玉，大弓于公宫，以行其称，盗陪臣也，宝玉大弓，鲁之分器，或谓夏后氏之璜，封父之繁弱也，是时，阳虎以郓讙阳关，阴叛奔齐，十年，侯犯以郈叛，昭十二年，南蒯以费叛，皆以贱不书其书，窃宝玉大弓，何也？分器重于地者，贱货而贵命也，常山刘氏曰：宝玉大弓，天子所锡也，君之分器，藏之于国，子孙世世保之，不可失坠而为盗所窃，国慢无政可知矣。故书，窃以志不恭之大也。
九年春王正月
夏四月戊申郑伯虿卒
得宝玉大弓
夏阳虎归，宝玉大弓，六月，伐阳关，阳虎使焚莱门，师惊犯之，而出奔齐，请师以伐鲁，曰：三加必取之，齐侯将许之，鲍文子谏曰：臣尝为于施氏矣，鲁未可取也。上下犹和，众庶犹睦，能事大国，而无天菑，若之何取之？阳虎欲勤齐师也，齐师罢，大臣必多死亡，已于是乎奋其诈谋，夫阳虎有宠于季氏，而将杀季孙，以不利鲁国，而求容焉，亲富不亲仁，君焉用之？君富于季氏，而大于鲁国，兹阳虎所欲倾覆也。鲁免其疾，而君又收之，无乃害乎？齐侯执阳虎，将东之，阳虎愿东，乃囚诸西鄙，尽借邑人之车，锲其轴，麻约而归之，载葱灵寝于其中，而迯追而得之，囚于齐，又以葱灵迯奔宋，遂奔晋，适赵氏，仲尼曰：赵氏其世有乱乎 ，公羊氏曰：得宝玉，大弓，何以书？国宝也，丧之书得之书，高邮，孙氏曰：得者对失之辞也，宝玉大弓，去年为盗窃去，则是鲁失之矣，于是复得之，故曰得尔，师氏曰：去年盗窃宝玉，大弓，今此书得宝玉，大弓，盖讥不能讨贼，但得宝玉，大弓而已，不问其所从来，若无故而得之也不得盗，而得宝玉，大弓，礼与刑并失之，胡氏曰：古者告终易代，璧琬琰天球，夷玉兊之戈和之弓，垂之竹矢，莫不陈列，非直为观美也，先王所宝传及其身，能全而归之，则可以免矣。鲁失其政，陪臣擅权，先公分器，犹不能守，而盗得窃诸公宫，其能国乎？故失之书得之书，所以讥公与执政之臣，见不恭之大也，此义行则有天下国家者，各知所守之职，不敢忽矣。
六月葬郑献公
秋齐侯卫侯次于五氏
秋，齐侯伐夷仪，晋车千乘在中牟，卫侯将如五氏，卜过之焦，卫侯曰：可也，卫车当其半，寡人当其半敌矣，乃过中牟，中牟人欲伐之，卫禇师圃，亡在中牟，曰：卫虽小，其君在焉，未可胜也，齐师克城而骄，其帅又贱遇，必败之，不如从齐，乃伐齐师，败之，齐侯致禚，媚，杏于卫 ，家氏曰：齐卫伐晋，次于五氏书，次不书伐，不与之以伐也，晋德既衰，中夏莫与主盟，春秋固幸，齐桓子孙犹克自振，庶几托以尊攘之事，今焉，后其所先伐晋，次于五氏，又伐晋，次于垂葭，睨晋国之衰，而欲掩有其霸业，霸业在我，而不在晋也，是故不书伐而书，次非以卫侯不当叛，晋即齐而重于絶晋也，叛晋即楚，是之谓叛去，晋即齐奚其为叛晋，自平公举中国伯权而逊之，荆楚春秋固已无望乎晋，今晋益不竞，诸侯各择所从，从齐不犹愈于从楚乎？使景公能修桓公之业，攘乱尊周，救灾恤患，惟义是与，则中国所赖，春秋，方将与之，安得讥之，惟不能此，故皆次以讥之也。
秦伯卒
冬葬秦哀公
十年春王正月及齐平
谢氏曰：前此鲁数侵齐，齐数伐鲁，至孔子为相，与齐释怨相平，而齐受之，故鲁及齐平，暨齐平者，彼欲平而与之平也，及齐平者，我欲平而彼从我平也，孔子之相鲁也，以德亲怀隣国，讲信修睦，而二国于此，平焉能循其道，则虽天下之大，可得而平也，岂独一齐国哉？
夏公防齐侯于夹谷公至自夹谷
公防齐侯于祝其，实夹谷孔邱相，犁弥言于齐侯曰：孔邱知礼而无勇，若使莱人以兵刼鲁侯，必得志焉，齐侯从之，孔邱以公退，曰：士兵之两君合好，而裔夷之俘，以兵乱之，非齐君所以命诸侯也，裔不谋夏，夷不乱华，俘不干盟，兵不偪好，于神为不祥，干德为愆义，于人为失礼，君必不然，齐侯闻之，遽辟之，将盟，齐人加于载书曰：齐师出竟，而不以甲车三百乘从我者，有如此盟，孔邱使兹无还，揖对曰：而不反我汶阳之田，吾以共命者，亦如之，齐侯将享公，孔邱谓梁邱据曰：齐鲁之故，吾子何不闻焉？事既成矣，而又享之，是勤执事也，且牺象不出门，嘉乐不野合，享而既具，是弃礼也，若其不具，用秕稗也，用秕稗君辱，弃礼名恶，子盍图之？夫享，所以昭德也，不昭，不如其已也，乃不果享，齐人来归郓、讙，阴之田 ，谢氏曰：鲁自昭公失位，鲁君不防诸侯久矣，孔子之相鲁也，数月之闲，平两国之争，定公出防诸侯，安国强君，拨乱反正，于是乎在矣。惜乎圣人之不久用于鲁也，高邮，孙氏曰：鲁公之防，能使大国为之诎，畏义而反其侵地，未有盛于夹谷之防者，然孔子书之与异，时防盟等尔，无异文焉，盖孔子之意，以谓治国有道，而交隣有义，茍治道之不至，而奔走盟防以徼幸于言语之间，亦不足尚也，故夹谷之防为鲁至荣之举，而春秋以例书之，犹有讥焉，孔子之道如何也？胡氏曰：仲尼一言，威重于三军，亦顺于理而已矣，故天下莫大于理而强，众不与焉。
晋赵鞅帅师围卫
报夷仪也。初，卫侯伐邯郸午于寒氏城，其西北而守之，宵熸，及晋围卫，午以徒七十人，门于卫西门，杀人于门中，曰：请报寒氏之役，渉佗曰：夫子则勇矣，然我往，必不敢启门，亦以徒七十人，旦门焉，歩左右皆至而立如植，日中不启门，乃退，反役，晋人讨卫之叛，故曰由渉，佗成何？于是执渉佗以求成于卫，卫人不许，晋人遂杀渉佗，成何奔燕， 家氏曰：七年，卫始叛晋，为沙之盟，晋士鞅侵郑，遂侵卫，卫侯复欲与晋为盟，赵鞅不善抚纳，乃使贱者盟以辱之，卫侯怒，遂絶晋而即齐，九年，偕齐侯为五氏之次，伐晋夷仪，固晋耻也，晋不能治齐，而围卫以报忿，贻诮于诸侯而叛者，自是益众矣，许氏曰：使晋有以报，齐则卫可无用兵而服也，今围卫而不能服，则徒足以坚，齐之从而已。
齐人来归郓讙阴田
程子曰：齐服义而来归之，故书来归，公羊氏曰：齐人曷为来归郓，讙，阴田，孔子行乎季孙，三月不违，齐人为是来归之，胡氏曰：前此尝归济西田矣，后此尝归讙及阐矣，而此独书来归，何也？曰：归者鲁请而得之也曰来归者，齐人心服而归之也，桓公以义责楚，而楚人求盟，夫子以礼责齐，而齐人归地，皆书曰来，序绩也，春秋夫子之笔削，自序其绩，可乎？圣人防人物于一身，通古今，于一息曰：天之将防斯文也，后死者不得与于斯文也，天之未丧斯文也，匡人其如予何？而亦何嫌之？有高氏曰：孔子夹谷之事，人可能也，而使大国悔过效顺，所不可能也，此修诚之至崇德之素，感于其人之天，譬如干羽格有苖，非任智者所能测也。扬子曰：孔子用于鲁，齐人章章归其侵疆，惜乎！鲁不能终用之，家氏曰：春秋书归疆见之书法者，前后每不同，齐人归我，济西田也，取汶阳田也，取邾田，自漷水也，齐人来归郓、讙，阴田也，齐人归讙及阐也，经凡五见取汶阳，取漷水归疆也，书取不书归，以其仗大国而得归，是故书归取济西归，讙及阐归疆也，言归，不言来归，以其请之而后得，非彼自以归也，惟郓讙阴之归，书齐人来归，言齐人自以故疆来归，非假兵力智计而得之，是之谓自归，视其他归，疆有不得同也。呜呼！圣人道化所感，强为之格心，有莫知其然而然者，左传所载兹无还之对，陋矣，虽然，圣人功用，岂止若是而已哉！故必有尧、舜、汤，武之君，而后能用臯，稷、伊、吕之佐，周室既衰，诸侯皆庸夫妄人，复胁于强悍不轨之卿族，是岂圣人行道之时而功化，因事而见者，惟夹谷之防与鲁疆之归耳！学者读春秋，至是，可以信圣人之道，不为空言，儒者之学非无实，用特患乎？充拓有所未至耳，夫岂申韩鞅，斯以刑名法术刼制天下，强人以必从而为之治效者哉？刘氏意林曰：天下之事，常服于顺而违于逆，逆之必归于败也，犹顺之必取于胜也；中贤犹足以自持，况圣人乎？不动而至，不言而信，不疾而速，此之谓也。故必先自胜也，而后可以胜人，必先自治也，而后可以治人，夫不自胜而务胜，人不自治，而务治人，皆逆之类也，故齐虽强以其逆而失鲁虽弱，以其顺而得得失，非强弱也。在道而已，陈氏曰：齐强于天下，于是愿归田，则以孔子相夹谷之防也谓春秋之诸侯不足用为善者，是不即人心者之论也，故曰：如有用我者，期月而已可也。
叔孙州仇仲孙何忌帅师围郈
秋叔孙州仇仲孙何忌帅师围郈
初，叔孙成子欲立武叔，公若藐固谏曰：不可，成子立之而卒，公南使贼射之，不能杀，公南为马正，使公若为郈宰，武叔既定，使郈马正侯犯，杀公若弗能，其圉人曰：吾以劔过朝，公若必曰：谁之劔也？吾称子以告，必观之，吾伪固而授之末，则可杀也，使如之，公若曰，尔若吴王我乎？遂杀公若，侯犯以郈叛，武叔懿子围郈，弗克，秋二子及齐师复围郈，弗克，叔孙谓郈工师，驷赤曰：郈非惟叔孙氏之忧，社稷之患也，将若之何？对曰：臣之业在扬水卒章之四言矣，叔孙稽首，驷赤谓侯犯曰：居齐鲁之际而无事，必不可矣，子盍求事于齐以临民，不然，将叛侯犯，从之，齐使至，驷赤与郈人为之，宣言于郈中曰：侯犯将以郈易于齐，齐人将迁郈，民众凶惧，驷赤谓侯犯曰：众言异矣，子不如易于齐，与其死也，犹是郈也，而得纾焉，何必此？齐人欲以此偪鲁，必倍与子地，且盍多舍甲于子之门，以备不虞，侯犯曰：诺，乃多舍甲焉。侯犯请易于齐，齐有司观郈将至，驷赤使周呼曰：齐师至矣！郈人大骇，介侯犯之门，甲以图侯犯，驷赤将射之，侯犯止之曰：谋免我，侯犯请行，许之，驷赤先如宿侯犯殿，每出一门，郈人闭之，及郭门止之曰：子以叔孙氏之甲出，有司若诛之，羣臣惧死，驷赤曰：叔孙氏之甲有物，吾未敢以出，犯谓驷赤曰：子止而与之数，驷赤止而纳鲁人，侯犯奔齐，齐人乃致郈 ，胡氏曰：郈叔孙氏邑也，侯犯以郈叛，不书于防，书围郈，则叛可知矣。再书二卿帅师围郈。则彊亦可知矣。天子失道，征伐自诸侯出，而后大夫强，诸侯失道，征伐自大夫出，而后家臣强，其逆弥甚，则其失弥速，故自诸侯出，十世希不失矣；自大夫出五世，希不失矣；陪臣执国命，三世希不失矣；三家专鲁为日既久，至是，家臣争叛，亦其理宜矣。春秋制法本忠恕，施诸已而不愿，亦勿施于人，故所恶于上，不以使下，所恶于下，不以事上，二三子知倾公室以自张，而不知家，之拟其后也，师氏曰：向使鲁君上知有天子而不敢蔑视，周室，则三家无复叛，鲁公向使三家知有国君而不侵侮鲁公，则其家臣亦何由叛？叔孙是所谓以身教者，从而出乎尔者，未有不反乎尔者也，可不戒哉！可不慎哉！
宋乐大心出奔曹
九年春，宋公使乐大心盟于晋，且逆乐祁之尸，辞伪有疾，乃使向巢于晋盟，且逆子梁之尸，子明谓桐门右师出，曰：吾犹衰绖，而子击钟，何也？右师曰：丧不在此故也。既而告人曰：已衰绖而生子，余何故舍钟？子明闻之，怒，言于公曰：右师将不利戴氏，不肯适晋，将作乱也，不然无疾，乃逐桐门右师。
宋公子地出奔陈
宋公子地嬖蘧富猎，十一分其室，而以其五与之，公子地有白马四，公嬖向魋，魋欲之，公取而朱其尾鬛以与之，地怒，使其徒抶魋而夺之，魋惧将走，公闭门而泣之，目尽肿，母弟辰曰：子分室以与猎也，而独卑魋，亦有颇焉，子为君礼，不过出竟，君必止子，公子地出奔陈，公弗止，辰为之请，弗听，辰曰：是吾迋吾兄也，吾以国人出，君谁与处？冬母弟辰暨仲佗，石彄出奔陈， 家氏曰：春秋每于一国之事，而再三书者，深致意焉耳。自此两年间书宋事，凡五见，而大夫公子母弟奔者三罪，皆累于上，此春秋所以责景公也，乐大心宋之旧臣，本无大罪，乐溷潜焉，宋景不察而遽逐之，以竖子之谗，而逐一大夫，罪累上一也，公子地有马公取之，以与嬖臣向魋，地怒抶魋，公怒，地奔以嬖臣之故，翦其公族，罪累上二也；公弟辰母弟也，为地请留，而公不许，辰怒，率仲佗，石彄，俱奔，其意亦欲君之留之，而公复不为止，以嬖臣而奔母弟，罪累上三也。奔者固皆有罪，而宋景所以待其大夫公族母弟者，抑亦少恩，甚矣，君人者，人伦风化之所自出也，居其厚，犹恐其薄居其薄，无所往而非薄，宋公以嬖臣竖子之故，使其母弟公族，一朝俱奔，考其事过，皆在公，是故春秋始终备书之，不加贬斥，而义自见矣，至于辰与地之本罪，则以下文见之，皆以叛书。
冬齐侯卫侯郑游速防于安甫
家氏曰：前此齐与郑卫盟于咸，盟于沙矣，今而三国复共爲此防，无所惮于晋矣，前此鲁受命于晋，而以兵加卫，今而受盟，夹谷弃晋，不复顾矣，然而诸侯虽散于晋，而不能翕然并合于齐，晋虽衰，而齐亦卒不能霸，无人焉耳。若其有人，率诸侯奬王室，救灾恤患，为桓公之所为，是亦桓公而已矣，惜哉！有其机而无其志也。
叔孙州仇如齐
武叔聘于齐，齐侯享之曰：子叔孙若使郈在君之他竟，寡人何知焉？属与敝邑际，故敢助君忧之，对曰：非寡君之望也，所以事君，封疆社稷，是以敢以家勤君之执事，夫不令之臣，天下之所恶也，君岂以为寡君赐。
宋公之弟辰暨仲佗石彄出奔陈
胡氏曰：其弟云者罪累，上以嬖魋故而失二弟，无亲亲之恩，暨云者，罪辰，以兄故帅其大夫出奔，无尊君之义，夫暨者不得已之辞，又以见仲佗，石彄，见胁于辰，不能自立，无大臣之节也。
春秋阙疑卷四十一
<经部,春秋类,春秋阙疑>
钦定四库全书
春秋阙疑卷四十二    元 郑玉 撰
十有一年春，宋公之弟辰及仲佗，石彄，公子地自陈入于萧以叛。
夏四月
秋宋乐大心自曹入于萧
宋公母弟辰暨仲佗，石彄，公子地入于萧以叛，秋，乐大心从之，大为宋患，宠向魋故也， 胡氏曰出奔陈，则称暨入于萧以叛，则称及及非不得已之辞，得已而不已者也。夫事君者，可贫可贱，可杀而不可使为乱，今不得已而轻于去国，犹之可也；得已不已而果于叛君，则无首从之，别其罪，一施之故不称暨，而称及四卿在萧以叛，而大心自曹从之，其叛可知矣。故不书叛，而曰入于萧入，逆辞也，书自陈自曹者，结隣国以入叛，陈与曹之罪亦着矣。
冬及郑平叔还如郑涖盟
始叛晋也， 家氏曰：自文公之霸鲁，事晋惟其常，中间虽即楚即齐而不敢显然与晋絶去年及齐平，今又及郑平，既背晋不得不树党以自固，焉耳。许氏曰：夫晋之为晋自若也，定亦未有他恶，而诸侯离心者，政在多门，货贿谗慝，汩昏其间，则无以令天下，极于执乐祁也。
十有二年春薛伯定卒夏葬薛襄公
叔孙州仇帅师堕郈
张氏曰：堕，毁也，毁其所恃以为固者，所以制陪臣抑私家而复强干弱枝之势也，仲由之举，此议，盖因南蒯侯犯之叛，而为三家忠谋，使强臣不敢恃强以叛，君陪臣不敢负固以防扈而上下皆顺，然侯犯南蒯，皆以叛为季氏，叔氏之害，故费郈皆堕，独公敛处父方恃强以败，阳虎而孟氏用之，故二邑虽堕而成独不服，虽定公围之，而卒不克也。
卫公孟彄帅师伐曹
克郊 ，高氏曰：诸侯同叛晋，而齐不能一之，卫之伐曹，亦自适已事而已。
季孙斯仲孙何忌帅师堕费
仲由为季氏宰，将堕三都，于是叔孙氏堕郈，季氏将堕费，公山不狃，叔孙辄帅费人以袭鲁，公与三子入于季氏之宫，登武子之台，费人攻之，弗克，入及公侧，仲尼命申句须，乐颀下伐之，费人北，国人追之，败诸姑蔑，二子奔齐，遂堕费， 家氏曰：始城费，城郈强族，所以抗其君，今堕郈，堕费强族，所以自去其疾，盖费郈有叛者，故二氏以君命而堕之而成之，守者犹事孟氏而不替，故孟氏犹不受命，刘氏意林曰：诸侯僭天子，而大夫强大，夫执国命，而陪臣叛，事势则然矣，不务以所望乎下者，事上则奚由顺哉？譬之伐木不自其根，必复滋塞，水不自其源，必复流源，与根无他，在己而已矣，故师行邦域之中，而书之若异国，然此孔子所谓不在颛臾而在萧墙之内之意也。
冬大雩
冬十月癸亥公防齐侯盟于黄
十有一月丙辰朔日有食之
公至自黄
十有二月公围成公至自围成
将堕成，公敛处父谓孟孙，堕成，齐人必至于北门，且成，孟氏之保障也，无成，是无孟氏也，子伪不知我将不堕，冬十二月，公围成，弗克 ，孙氏曰：天子有天下，诸侯有一国，天下有逆命，不服者，则天子命，诸侯伐之，一国之邑，有背叛，不从，则诸侯命其臣伐之，故天子无伐其诸侯，诸侯无讨于其邑，春秋之时，天下无王，而诸侯逆命者众，故有王而伐郑者陪臣擅命，而权在私家，诸侯不得为政，故有公而围成者，成鲁邑，而鲁围之，书曰：公围成，以见诸侯之失道也， 愚按：三都之堕，先儒多以为夫子与闻其事，愚独以为不然，盖夫子相定，公为夹谷之防，以礼服齐，齐人忧，孔子用于鲁王道，将复行于天下，而齐之所为，无所容于世矣，于是归女乐，实欲沮孔子之为政，而孔子遂行，所谓行乎季孙，三月不违者，夫子仕鲁得时行道，不及百日，其行事之可见者，夹谷一防而已，叔孙州仇，仲孙何忌帅师围郈。至再而不克，此时孔子已不得用十二年，仲由为季氏宰，于是始堕三都计，孔子已不在鲁矣，议者谓传称费人攻之，弗克，入及公侧，仲尼命申句须乐颀，下伐之以为证，愚疑仲尼，本仲由字传写之误尔，盖仲由将堕三都，故在公侧目击其事，命申句须，乐颀下伐之，非必仲尼也，按公山弗扰以费畔，召，子欲往，子路曰：何必公山氏之之也？子曰：夫召我者，而岂徒哉？如有用我者，吾其为东周乎详味，夫子是言岂堕郈？堕费云乎哉？公亲围成云乎哉？圣人所为，有大过人者，必如夹谷之防，齐人自服，侵疆自归，何烦二氏之帅师公之亲，围乎学者，宜深考焉，不可拘于传记之説遂惑之而不辨也。
十有三年春齐侯卫侯次于垂葭
齐侯，卫侯次于垂葭，实郥氏，使师伐晋，将济河，诸大夫皆曰：不可，邴意兹曰：可鋭师伐河内，传必数日而后及绛，绛不三月不能出河，则我既济水矣，乃伐河内， 家氏曰：齐侯次于五氏，次于垂葭，传皆以为伐晋春秋，惟书次而不书伐，不与其伐也，非谓晋不可伐也。晋既失霸，则凡中国诸侯能举方伯连帅之事者，皆可以修明霸业，号召天下，初不必求之于晋也，为景公者，当请命于周，而徧告于诸侯之国曰晋，比岁多故，夏盟无主，诸侯强吞弱小，并大弗问，臣逐君，下陵，上弗恤，夷狄灭同盟之国，视非己责，弗救诸夏，罔所依慿，吾承王命将攘夷，遏乱以修，方伯连帅之职，辞直而义壮，孰不我从？乃今日防某，明日盟，某又明日，次于某，其末也，复悉力以救晋，大夫之叛者，愈行而愈陋，欲以图霸，岂不难哉！
夏筑蛇渊囿
高氏曰：鲁政不修，而非时勤民筑囿，志不及国矣，且围成弗克，归而为此，何振之有？又况鲁国之囿一而已矣，成筑鹿囿，昭筑郎囿定，筑蛇渊囿，何囿之多也。
大搜于比蒲
卫公孙彄帅师伐曹
高氏曰：卫比伐曹者，曹不叛晋故也。灵公志在军旅之事，不知以礼为国，故亟战如此。
秋晋赵鞅入于晋阳以叛
晋赵鞅谓邯郸午曰：归我卫贡五百家，吾舍诸晋阳，午许诺，归告其父兄，父兄皆曰：不可，卫是以为邯郸而寘诸晋阳絶卫之道也，不如侵齐而谋之，乃如之，而归之于晋阳，赵孟怒，召午而囚诸晋阳，使其从者説剑而入渉，宾不可，乃使告邯郸人曰：吾私有讨于午也，二三子唯所欲立，遂杀午，赵稷渉宾以邯郸叛，夏六月，上军司马籍秦围邯郸，邯郸午，荀寅之甥也，荀寅，范吉射之姻也，而相与睦，故不与围邯郸，将作乱，董安于闻之，告赵孟曰：先备诸？赵孟曰：晋国有命，始祸者死，为后可也，安于曰：与其害于民，宁我独死，请以我説赵孟不可，秋七月，范氏，中行氏伐赵氏之宫，赵鞅奔晋阳，晋人围之， 胡氏曰：赵鞅之入拒范，中行也，而直书曰叛，何也？人臣专土与君为市，则是篡弑之阶，坚氷之戒，岂无以有己之义乎？后世大臣有困于谗间，迁延居外，不敢释兵，卒以忧死者，亦未明，人臣之义故尔。故直书入于晋阳，以叛入者，不顺之辞，叛者不赦之罪。
冬晋荀寅士吉射入于朝歌以叛
范臯夷无宠于范吉射，而欲为乱于范氏，梁婴父嬖于知文子，文子欲以为卿，韩简子与中行文子相恶，魏襄子亦与范昭子相恶，故五子谋，将逐荀寅而以梁婴父代之，逐范吉射，而以范臯夷代之，荀跞言于晋侯曰：君命大臣，始祸者死，载书在河，今三臣始祸，而独逐鞅，刑已不钧矣，请皆逐之，冬十一月，荀跞，韩不信，魏曼多奉公，以伐范氏，中行氏，弗克，二子将伐公，齐高疆曰：三折肱知为良医，唯伐君为不可，民弗与也，我以伐君在此矣，三家未睦，可尽克也，克之，君将谁与？若先伐君，是使睦也，弗听，遂伐公，国人助公，二子败，从而伐之，丁未，荀寅，士吉射奔朝歌 ，胡氏曰：晋主夏盟，威服天下，及大夫专政，贿赂公行，内外离析，示威平丘而齐叛，辞请召陵，而蔡叛盟于沙，咸而郑叛，次于五氏，而卫叛涖于郑，防于夹谷歃于黄而鲁叛，诸侯叛于外，大夫叛于内，故奔于晋阳，而赵鞅叛入于朝歌，而荀寅，士吉射叛，以晋国之大，天下莫强焉，邦分崩而不能守也，春秋于晋，事或畧而不序或贱而称人，或书侵以陋之，责亦备矣，至是三卿内叛，直书于防，见其效也。故臧哀伯曰：国家之败，由官邪也，官之失德，宠赂章也，晋卿始祸，缘卫贡也，乐祁见执，献杨楯也，蔡侯从吴，荀寅货也，昭公弗纳，范鞅赂也，而晋室自是不复能主盟矣，故为国以义不以利，春秋之大法在焉，见诸行事，亦可谓深切着明矣。
晋赵鞅归于晋
韩，魏以赵氏为请，十二月辛未，赵鞅入于绛，盟于公宫，十四年，梁婴父恶董安于，谓知文子曰：不杀安于使，终为政于赵氏，赵氏必得晋国，盍以其先发难也，讨于赵氏，文子使告于赵孟，曰：范，中行氏虽信为乱，安于则发之，是安于与谋乱也，晋国有命，始祸者死，二子既伏其罪矣，敢以告赵孟，患之，安于曰：我死而晋国宁，赵氏定，将焉用之？人谁不死，吾死莫矣，乃缢而死，赵孟尸诸市，而告于知氏曰：主命戮罪人，安于既伏其罪矣，敢以告，知伯从赵孟盟，而后赵氏定祀安于于庙， 苏氏曰：鞅寅吉射之叛，其罪均也，鞅以有助，故得复寅，吉射以无援，故终叛，春秋无所与也，胡氏曰叛逆，人臣之大恶始祸，晋国之载书，既不能致辟于鞅，奉行天讨，以警乱臣，又亢不衷，狥韩，魏之请而使之复，无政刑矣，其能国乎？陈氏曰：归易辞也，晋无人之辞也，此韩，赵、魏，分晋之本也，叛臣至于书，归则仗义不足录矣，家氏曰：人臣不忌其君，未有不终于为乱者也，晋大夫不忌其君，为日久矣，卫孙林父逐君，晋大夫从而羽翼之，鲁季氏逐君，晋大夫又从而羽翼之，羽翼他人之乱臣者，皆有欲为乱者心也，而其君防然无所悟，一听其所为，至是而三卿俱叛，夫岂一朝一夕之故哉？赵鞅专杀，荀寅，士吉射之，兴兵，其罪不同，所以不忌其君，则同也，鞅挟晋阳之甲，将以内向此叛也，寅吉射据朝歌，外交齐狄，以抗其君，亦叛也，鞅之交在内，故不旋踵而得入，寅吉射之交在外，故事危而难成，春秋于入晋阳，入朝歌皆书叛，惟其公也，知跞韩不信，魏曼多党，赵鞅为之请复恶，寅吉射攻而去之，各私其私也，春秋先书鞅叛继书，鞅归，言已叛之人非所得，归而归也，非谓鞅无罪而归之于晋也。
薛弑其君比
胡氏曰：称国以弑者当国，大臣之罪也，孙复以为举国之众，皆可诛，非矣。三晋有国半天下，若皆可诛，刀锯，不亦滥乎？颍川常秩曰：孙复之于春秋，动辄有罪，盖商鞅之法耳，弃灰于道者，有诛歩过六尺者有罚，其不即人心逺矣 愚按：称国以弑其义有二：晋弑其君州蒲，归罪遭弑之君也，吴弑其君僚，归罪当国，大臣也，薛比之弑，三传不载其事，莫详其故，不敢妄为之説要之亦不出此二者之例，姑阙以俟知者。
十有四年春卫公叔戌来奔卫赵阳出奔宋
十三年春，卫公叔文子朝而请享，灵公退，见史防而告之，史防曰：子必祸矣。子富而君贪，罪其及子乎？文子曰：然，吾不先告子，是吾罪也，君既许我矣，其若之何？史防曰：无害子臣，可以免，富而能臣，必免于难，上下同之戌也，骄其亡乎！富而不骄者鲜，吾唯子之见骄而不亡者，未之有也。戌必与焉。及文子卒，卫侯始恶于公叔戌，以其富也，公叔戌又将去，夫人之党，夫人愬之曰：戌将为乱，至是，卫侯逐公孙戌，与其党故赵阳奔宋，戌来奔， 家氏曰：灵公不君，南子不妇比而为恶，亦既稔矣，公叔戌，以宗国之老起而正之，乃戍之，所得为非，戍之所能为也，人臣欲正其君者，必先自正其身，其身既正，而后可以格君心之非，而措之于善，今戌也，恃富而骄，素无国中之誉，乃欲以正君自任事不济，而速祸宜也，春秋书三大夫之奔，所以着卫乱之所从始，胡氏曰：赵阳北宫结，皆戌党也，故以出奔，而灵公无道，不能正家，以丧其大臣之罪着矣夫！富者怨之府也，使戌，积而能散，以财发身，不贪人之所怨，于以保其爵位，倘庶几乎！
二月辛巳，楚公子结，陈公孙佗人帅师灭顿，以顿子牂归。
顿子牂欲事晋，背楚而絶陈好，二月，楚灭顿 ，家氏曰：楚为中国患，百有余年，至是始戢，诸侯无从楚者，顿本楚之与国，尝与夏盟，召陵之防，顿子在焉，去楚而即晋正也，陈以盛德之后，当荆楚既衰，犹比而从之不释，是亦不知防矣，春秋书楚结陈，佗连兵灭国，诛楚而罪陈也，啖氏曰：凡书灭之，书以归，及名者，既责其不死位，又责其无兴复之志也。
夏卫北宫结来奔
公叔戌之故也
五月于越败吴于檇李吴子光卒
吴伐越，越子句践御之，陈于檇李，句践患吴之整也，使死士再禽焉，不动，使罪人三行，属剑于颈而辞曰：二君有治，臣奸旗鼔不敏于君之行前，不敢逃刑，敢归死，遂自劲也，师属之目，越子因而伐之，大败之，灵姑浮以戈击阖庐伤将指，取其一屦而还，卒于陉，去檇李七里，夫差使人立于庭，茍出入，必谓已曰：夫差而忘越王之杀而父乎？则对曰：唯不敢忘，三年乃报，越哀元年，吴王夫差败越于夫椒，报檇李也，遂入越，越子以甲楯五千保于防稽，使大夫种因吴太宰嚭以行成，吴子将许之，伍员曰：不可，臣闻之，树徳莫如滋去疾莫如尽，昔者过浇杀斟灌以伐斟鄩，灭夏后相，后缗方娠，迯出自窦，归于有仍，生少康焉，为仍牧正，惎浇能戒之，浇使椒求之，迯奔有虞，为之庖正，以除其害，虞思于是妻之以二姚，而邑诸纶，有田一成，有众一旅，能布其德，而兆其谋，以收夏众，抚其官职，使女艾谍浇，使季杼诱，遂灭过，戈，复禹之绩，祀夏配天，不失旧物，今吴不如过，而越大于少康，或将丰之，不亦难乎？勾践能亲而务施，施不失人，亲不弃劳，与我同壤而世为仇讐于是乎克而弗取，将又存之，违天而长寇，讐后虽悔之，不可食已，姬之衰也，日可俟也，介在蛮夷，而长寇讐以是求伯，必不行矣，弗听，退而告人曰：越十年生聚，而十年教训，二十年之外，吴其为沼乎！三月，越及吴平，吴之入楚也，使召陈怀公，怀公朝，国人而问焉，曰：欲与楚者右，欲与吴者左，陈人从田，无田从党，逢滑当公而进曰：臣闻国之兴也以福，其亡也以祸，今吴未有福，楚未有祸，楚未可弃，吴未可从，而晋盟主也，若以晋辞吴若何？公曰：国胜君亡，非祸而何？对曰：国之有是多矣，何必不复小国，犹复况大国乎？臣闻国之兴也，视民如伤，是其福也，其亡也，以民为土芥，是其祸也。楚虽无德，亦不艾杀其民，吴日敝于兵，骨如莾，未见德焉，天其或者正训楚也，祸之适吴，其何日之有？陈侯从之，及夫差克越已修先君之怨，秋，八月，吴侵陈，修旧怨也，吴师在陈，楚大夫皆惧，曰：阖庐惟能用其民，以败我于柏举，今闻其嗣又甚焉，将若之何？子西曰：二三子恤不相睦，无患吴矣，昔阖庐食不二味，居不重席，室不崇坛，器不彤镂，宫室不观，舟车不饰，衣服财用，择不取费在国，天有灾疠，亲巡其孤寡，而共其乏困，在军熟食者分，而后敢食，其所尝者，卒乘与焉，勤恤其民，而与之劳逸，是以民不罢劳，死知不旷，吾先大夫子常易之，所以败我也，今闻夫差次有台榭陂池焉，宿有妃嫔嫱御焉，一日之行，所欲必成，玩好必从，珍异是聚，观乐是务，视民如讐而用之日新，夫先自败也已，安能败我 ，胡氏曰：书败者，诈战也，定公五年，于越入吴，至是败吴于檇李防黄池之岁，越又入吴，悉书于史，以其告也；哀之元年，吴子败越栖，句践于防稽之上，岂独不告而史册，不书疑，仲尼削之也，然则夫差之战，复父讐也非报怨也，春秋削而不书，以为常事，其防防矣。
公防齐侯卫侯于牵公至自防
晋人围朝歌，公防齐侯，卫侯于脾上梁之间，谋救范，中行氏，析成鲋，小王桃甲率狄师以袭晋，战于綘中，不克而还，士鲋奔周，小王桃甲入于朝歌， 张氏曰：齐景公欲求伯诛，晋之乱臣，以正其国可也。三国之君同为范中行而防以助不衷，可乎？
秋齐侯宋公防于洮
范氏故也。冬，十二月，晋人败范，中行氏之师于潞，获籍秦高疆，又败郑师及范氏之师于百泉， 许氏曰：齐，宋，鲁，卫，崇奬乱逆，而谋动干戈，大义亡矣，愚按晋国，天下莫强焉，且世主夏盟，至其衰弱，诸侯犹所畏惮也，故齐景图霸，睥睨，逡廵而不敢进，今晋国内乱，三卿俱叛，使齐景能因其时，诛其叛逆，以正君臣之分，则晋犹且赖之，况他国之诸侯乎？一举而霸业成矣！顾乃背其君而助其臣，舍其顺而从其逆，此所谓禽兽之行也，岂可以主盟诸侯哉？宜其死之日，民无德而称焉。
天王使石尚来归脤
公羊氏曰脤者何？俎实也？腥曰脤，熟曰膰，杜氏曰：石尚天子之士，石氏尚名泰山，孙氏曰：天子祭社稷，宗庙有与诸侯共福之理，此谓助祭，诸侯焉，鲁未尝助祭，天王使石尚来归脤，非礼也。
卫世子蒯瞆出奔宋卫公孟彄出奔郑
卫侯为夫人，南子召宋朝防于洮大子蒯瞆献盂于齐，过宋野，野人歌之曰：既定尔娄猪，盍归吾艾豭，大子羞之，谓戏阳速曰：从我朝少君，少君见我，我顾乃杀之，速曰诺，乃朝夫人，夫人见太子，太子三顾速不进，夫人见其色啼而走，曰：蒯瞆将杀余，公执其手以登台，太子奔宋，尽逐其党，故孟彄出奔郑，自郑奔齐，太子告人曰：戏阳速祸，余戏阳速告人曰：大子则祸余，太子无道，使余杀其母，余不许，将戕于余，若杀夫人，将以余説余是故许而弗为，以纾余死 ，刘氏权衡曰：蒯瞆，虽不善谋，安有此事哉？且杀夫人蒯瞆独得全乎？彼所羞者，以夫人名恶也，如杀其母，为恶愈大，反不知可羞乎？盖蒯瞆闻野人之歌，其心惭焉，则朝而谓夫人，夫人恶其斥己之淫，则啼而走，言大子将杀余，以诬之，灵公惑于南子，所言必听从，故外则召宋朝，而内则逐公叔戌，赵阳彼不耻，召宋朝固亦不难于逐蒯瞆矣，此其真也，不当如左氏所记，又蒯瞆出，乃奔宋，宋南子家也，蒯瞆，负杀南子之名，而又走入其家，使真冇其事者敢乎哉？此亦一证也。常山刘氏曰：蒯瞆出奔，春秋不去其世子者，卫侯之罪也，南子之恶亦已甚矣，其欲去世子之意，亦已明矣。如哀姜乱鲁骊姬，乱晋若此，比者不鲜矣，而灵公听南子之谮谓蒯瞆，欲弑其母，不能为辨明，以致其出奔，岂非灵公之罪乎？张氏曰：刘氏之説发明蒯瞆，不敢杀其母，当合刘质夫解观之，自古谗妇之诬其子多矣，故考二刘之言，足以知左氏所记，乃南子之谗言而非，当时之实录也， 愚按：蒯瞆无弑母之事，二刘辨之详矣，或者犹有疑于戏阳速之言，谓此为当时明证，殊不知谗谄面谀之人，茍欲阿附其上，则亦何所不至？速闻夫人之啼，知其欲归罪于大子，即为同谋之説迎合夫人之意，诬太子以证其事之为实，此奸人憸险之所为，世常有之，而人不之觉也。太子告人曰：戏阳速祸余，正谓其诬已也，此等之言，何足信哉！家氏曰：自入春秋，卫国再乱，始以宣公纳伋妻，终以灵公溺南氏，纲沦法斁，内忧外患，相乘而起，以是知一身一家，一国理乱，脉络相为流通，圣贤六经，所以垂戒，殆非虚语，春秋先书三大夫之奔，至是遂书，大子逐卫乱已成，而灵公独不悟，其后子据国而拒其父，臣称兵以伐其君，大乱几亡，可不惧哉！可不戒哉！
宋公之弟辰自萧来奔
大搜于比蒲邾子来防公
高邮，孙氏曰：春秋田狩之事，公行之者，必书公，公观鱼于常，公狩于郎是也。而搜田见于经，皆不曰公，于是比蒲之搜未还，而邾子来防公，足知搜者，公也，然而不曰公者，政在三桓，非公自出也，棠鱼郎狩逺地则讥而隐，桓之时政，犹自出无三，桓之专故也。故皆曰：公自昭之红，搜政在三桓久矣，搜田之礼，虽公自行而政之所出，实由三桓也，故皆曰大搜而不曰公焉，所以见公之不得为政，而大夫专国之罪也。
城莒父及霄
谢氏曰：郈与费，患其固而堕之，莒父及霄，患其不固而城之，茍惟弗择，忠良而畀之以邑，则二邑虽固，适足以为叛人之资而已，杜氏曰：此年无冬，史阙文。
十有五年春王正月邾子来朝
邾隐公来朝，子贡观焉，邾子执玉高，其容仰，公受玉卑，其容俯子贡曰：以礼观之，二君者，皆有死亡焉，夫礼，死生存亡之体也；将左右周旋，进退俯仰，于是乎取之，朝祀防戎，于是乎观之，今正月相朝，而皆不度，心已亡矣，嘉事不体，何以能久？高仰，骄也，卑俯替也，骄近乱，替近疾，君为主，其先亡乎 ，家氏曰：邾鲁不相为下，有自来矣，今中国无霸诸侯，擅兵鲁之强家，且将不利于邾，故邾子以去年来防为未成礼，复此来朝，未几，奔鲁之丧其卑屈，抑亦甚矣！而哀二年，季氏卒兴师，夷其国，春秋备书之责，鲁也。
鼷鼠食郊牛牛死改卜牛
公羊氏曰：不言其所食，慢也，谷梁氏曰：不敬莫大焉。
二月辛丑楚子灭胡以胡子豹归
吴之入楚也，胡子尽俘楚邑之近胡者，楚既定，胡子豹又不事楚，曰：存亡有命，事楚何为？多取费焉，二月，楚灭胡 ，胡氏曰：灭人之国，其罪大矣，然胡子豹乘楚之约，尽俘其邑之近胡者，所谓国必自灭，而后人灭之，非灭之者，独有罪也，国君造命，不可委命者，既以为有命，而贪生忍辱，不死于社稷，则是不知命矣！书以归罪，豹之不能死于位也。
夏五月辛亥郊
谢氏曰着其失时也
壬申公薨于高寝
五月壬申，公薨，仲尼曰：赐不幸而言中，是使赐多言者也， 高氏曰：定公立十五年，岂不欲政自已出，权不外夺乎？而卒不能者，以其愚蔽，故季氏立之尔，夫季氏借祖父之势，僭有民柄，一旦制在阳虎，仅而脱祸，公不能乘其衰微，尊任圣贤以自固，则公之愚蔽可知矣。是时季孙创艾祸难，勉用孔子，而齐人归其侵疆，则公与季氏岂不知圣贤之可以安国而取荣耶？卒之齐人归女乐，君臣共观之，遂废朝事，而孔子行，盖公之愚蔽如此。
郑罕达帅师伐宋齐侯卫侯次于渠蒢
郑罕逹败宋师于老邱，齐侯，卫侯次于蘧拏，谋救宋也， 师氏曰经，凡书，次讥其缓不及事也，然虽有不及事，而尚可为声援者，如次于聂北，救邢之类，邢独倚之危而不亡，是以录其功书救，若夫名爲救而势力危弱，不足以为声援，徒劳民动众，以次于无用之地，则今齐卫二侯是也，欲救宋也，既无救宋之实，又无救宋之声，在宋则不知其援在郑，则不知所畏，徒见其次于渠蒢而已，书之者讥其无谓，而徒劳也，家氏曰：齐桓伐楚，次陉，当伐而伐当次，而次景不足，知此。
邾子来奔丧
公羊氏曰奔丧，非礼也，高邮，孙氏曰：礼天王崩，诸侯近者奔丧，远者防葬，鲁诸侯，邾滕列国而奔丧，防葬如天王之礼，春秋一切书之，用见鲁之强，而邾滕之弱，其失礼僭礼，有如此者，常山刘氏曰：当周之衰，天子崩，葬诸侯，皆无奔丧，防葬之事，而邾滕反行于强大之国，非礼明矣。
秋七月壬申姒氏卒
高邮，孙氏曰：姒氏，定公之妾，哀公之母，礼妾母不称夫人？不书卒葬，而春秋之时，稍稍僭之，故妾母称夫人，书卒葬，同于小君，而孔子皆书之，以惩其僭，是时，哀公即位未逾年，而其母未敢僭夫人之号，故卒不称夫人？而书氏。
八月庚辰朔日有食之
九月滕子来防葬
杜氏曰：诸侯防葬，非礼也，大东莱吕氏曰：邾子来奔丧，畏鲁甚也，滕差逺而大于邾，故但来防葬此，专以强弱利害，为国者也。
丁巳，葬我君定公，雨，不克葬，戊午，日下昃，乃克葬，葬定公，雨，不克襄事， 谷梁氏曰：葬既有日，不为雨止，礼也，雨不克葬，丧不以制也，乃急辞也，不足乎日之辞也，谢氏曰：古者日旦而葬，日中而虞，日旦而葬，敬之至也，日中而虞，哀之至也，高氏曰：日下昃则失，虞之时甚矣，君子之于亲，不忍一日而离也，故葬曰虞者，所以宁亲也，乃者难辞，乃克葬者，所以重孝弟之情也。
辛巳葬定姒
高氏曰：春秋自成风后妾母，皆僭称夫人，讥不正也，此不称小君，以子未成君，故母亦未成，夫人家氏曰：定姒得书，卒，葬明其为君母也，不书夫人，小君着其为妾母也，春秋于鲁之妾母，着义甚精，虽不削其夫人之号，亦未尝轻与之，以夫人之名，特传者求之未精耳。
冬城漆
某氏曰：漆非鲁邑，邾庶其以之来奔者，鲁受之于叛人而又劳民以城之，所谓不待贬絶而罪恶见者也。
春秋阙疑卷四十二
钦定四库全书
春秋阙疑卷四十三    元 郑玉 撰哀公
公名，蒋定公之子敬王二十八年即位，諡法恭仁短折曰哀。
元年春王正月公即位
楚子陈侯随侯许男围蔡
报柏举也里而裁，广丈髙倍夫屯昼夜九日，如子西之素，蔡人男女以辨，使疆于江，汝之间而还，蔡于是乎请迁于吴 ，胡氏曰：男女以辨，则是降也，疆于江汝，则是迁其国也，而独书围蔡，何也？蔡尝以吴师入郢，昭王奔随，壊宗庙挞平王之墓矣，至是，楚国复宁帅师围蔡。降其众，迁其国，而春秋书之畧者见蔡宜得报，而楚子复讐之事可恕也，圣人本无怨而怨出于不怨，故议讐之重轻，有至于不与共戴天者，今楚人祸及宗庙，辱逮父母，若包差忍耻而不能一洒之，则不可以有立，而天理灭矣，故特书围蔡而称爵，恕楚之罪辞也。
鼷鼠食郊牛改卜牛夏四月辛巳郊
胡氏曰：鼷鼠食郊牛，改卜牛，志不敬也，夏四月，郊；书，不时也，四卜，非礼也，五卜，强也，全曰牷，伤曰：牛已牛矣，其尚卜免之，何也？尝置之上帝矣，故卜而后免之，不敢专也。
秋齐侯卫侯伐晋
夏，四月，齐侯，卫侯救邯郸，围五鹿，齐侯，卫侯防于干侯救范氏也，师及齐师，卫孔圉，鲜虞人代晋，取棘蒲，冬，十一月，晋赵鞅伐朝歌， 许氏曰：伯主奉王命，以正天下，而诸侯至于合从以伐之，春秋书以着中国之无伯也，王道既尽，霸统复亡，春秋之变，至是穷矣。
冬仲孙何忌帅师伐邾
谢氏曰：邾子来防，朝来奔丧，犹不免难，以鲁之所欲者，邾之土地也，书伐邾者，鲁之不道也，薛氏曰：邾子不自为国非礼，以朝强大，而不免于伐，实自轻之道也。
二年春王二月，季孙斯，叔孙州仇，仲孙何忌帅师伐邾，取漷东田及沂西田，癸巳，叔孙州仇，仲孙何忌及邾子盟于句绎。
春伐邾，将伐绞，邾人爱其土，故赂以漷沂之田而受盟， 谢氏曰：以邾微国，而三卿帅师伐之，以田故也。邾人入田以求免难，故取漷东沂西田书取罪，其不义也，书漷东沂西谨，邾之分地，取漷东犹未足，于是又取沂西书及沂西罪，其无厌也，胡氏曰：三人伐则曷为二人盟，盟者各盟其所得也，莫强乎季孙，何独无得季氏四分，公室有其二，昭公伐意，如叔孙救意，如而昭公孙阳虎囚桓子，孟孙氏救桓子，而阳虎奔，今得邾田，盖季孙氏以归，二家而不取也。高氏曰：三卿伐而二卿盟者，季氏临之，叔仲歃之，是季氏之汰也，自谓犹君矣，其卑邾亦甚矣！家氏曰：三家俱出，而二氏独盟，见仲孙欲盟而罢兵，季氏怙强，终期灭邾乃已。春秋书之所以诛也，七年，入邾，大夫不欲季氏违众以行于斯，盟见之矣， 愚按：必合三説观之方足以尽三人，伐二人盟之义，盖季氏志在灭邾，而得其土地，二田不足以充其所欲，故以田与叔仲已无所取，使二氏自与邾盟已，但临之而已，季氏所以不与邾盟者，一则不屑与之盟，以示其汰，二则包藏祸心，终欲遂其入，邾之志而未肯与之盟也，比事以观，斯可见矣。
夏四月丙子卫侯元卒
初，卫侯游于郊，子南仆，公曰：余无子，将立女，不对，他日，又谓之对曰：郢不足以辱社稷，君其改图，君夫人在堂，三揖在下，君命祗辱，夏，卫灵公卒，夫人曰：命公子郢为大子，君命也，对曰：郢异于他子，且君没于吾手，若有之，郢必闻之，且亡人之子辄在，乃立辄。
滕子来朝
晋赵鞅帅师纳卫世子蒯瞆于戚
六月乙酉，晋赵鞅纳卫世子于戚，宵迷，阳虎曰：右河而南，必至焉，使大子絻八人，衰绖伪自卫，逆者告于门，哭而入，遂居之， 朴乡，吕氏曰：使蒯瞆欲杀夫人，则是以子而杀母也，以子而杀其母，则父子之义絶矣，出奔不复，乃理之宜，及其纳于戚，圣人不应以卫世子书之，圣人书之，以卫世子，则是蒯瞆世子之位未絶也，蒯瞆，世子之位未絶则知其必无欲杀母之事矣， 按春秋书世子者三，郑世子忽，蔡世子有卫世子蒯聩三者所书，一同突虽立而忽之，位终未絶也，楚虽灭其父而有之，位终未絶也，辄虽立而蒯瞆之，位终未絶也，观圣人所书之防则蒯瞆之名不可掩，陈氏曰于戚，内弗受也。辄拒父也，后十二年而蒯瞆，自戚入于卫，卫侯辄来奔，则是辄拒父也，世子正也，属辞比事，万世不可掩矣，谢氏曰：蒯瞆，以亲则父也，以位则世子也，以义则未絶于国也，为卫国计者，使辄先以君命即位，次以父恩逊位，辄既受位而后辞，则上不违先君顾属之命，下不伤父子先后之伦，卫之大事，两顺而不逆矣，失此道，至使辄以子拒父而赵鞅，有纳世子之师，故蒯瞆纳称世子，以责卫之臣子也， 愚按：夫子至此，犹书蒯瞆为世子，蒯瞆无弑，母之事明矣，所谓世子者，以其承之于君父，而世有其国者也，岂有负弑母之罪，而可世有其国，得弑母之名，而可谓之子乎？今以论语考之，冉有谓夫子为卫君子贡问曰：伯夷，叔齐何人也？子曰：古之贤人也，子贡谓冉有曰：夫子不为也，盖伯夷叔齐以兄弟而让国，卫辄蒯瞆，以父子而争位，夫子既以夷齐为贤，则不为卫，辄矣子路曰：卫君待子而为政，子将奚先？子曰：必也正名乎？夫子于蒯瞆，两书世子，岂即所谓正名哉？夫辄以子拒父，故名不正，言不顺而事不成，使辄能用夫子，则夫子必使辄退居臣子之位，迎其父而立之，则名正言顺，而事成矣，以此二节观之，蒯瞆，未尝见絶于卫，辄乃据卫以絶其父尔，向使灵公之死，有能明蒯瞆之无罪，复其位而立之，则卫国之事定矣，而南子在内，终恶蒯瞆，遂欲立公子郢而郢，又让辄遂致卫国大乱，然则无父无君者，辄之罪也，非蒯瞆之罪也。是不可不辨。
秋八月甲戌，晋赵鞅帅师及郑罕达帅师战于铁，郑师败绩。
齐人输范氏粟，郑子姚子般送之，士吉射逆之，赵鞅御之，遇于戚，阳虎曰：吾车少以兵车之斾与罕驷，兵车先陈，罕驷，自后随而从之，彼见吾貌，必有惧心，于是乎防之，必大败之，从之，卜战，焦乐，丁曰：诗曰：爰始爰谋，爰契我，谋协，以故兆询可也，简子誓曰：范氏，中行氏反易天明，斩艾百姓，欲擅晋国而灭其君，寡君恃郑而保焉，今郑为不道，弃君逐臣，二三子顺天明，从君命，经德义，除诟耻，在此行也，克敌者，上大夫受县，下大夫受郡，士田十万，庶人工商遂，人臣圉免，志父无罪，君实图之，若其有罪，绞缢以戮，桐棺三寸，不设属辟，素车朴马无入于兆，下卿之罚也。甲戌，将战，邮无恤御简子，卫太子为右，登铁上，望见郑师众，太子惧，自投于车下，子良授太子绥而乘之，曰：妇人也，简子巡列，曰：毕万匹夫也，七战皆获，有马百乘，死于牖下，羣子勉之，死不在宼，繁羽御赵罗，宋勇为右罗无勇，麇之，吏诘之，御对曰：痁作而伏，卫太子祷曰：曾孙蒯瞆敢昭告皇祖，文王烈祖，康叔文祖，襄公郑胜乱，从晋午在难，不能治乱，使鞅讨之，蒯瞆，不敢自佚，备持矛焉，敢告无絶筋无折骨，无面伤，以集大事，无作三祖羞，大命不敢请，佩玉不敢爱，郑人击简子中肩，毙于车中，获其蠭旗，大子救之以戈，郑师北，获温大夫赵罗太子复伐之，郑师大败，获齐粟千车，赵孟喜曰：可矣，傅傁曰：虽克郑，犹有知在，忧未艾也。初，周人与范氏田，公孙龙税焉，赵氏得而献之，吏请杀之，赵孟曰：为其主也，何罪止而与之田及鐡之战，以徒五百人，宵攻郑师，取蠭旗于子，姚之幕下，献曰：请报主德追郑师，姚般公孙林殿而射，前列多死，赵孟曰：国无小，既战，简子曰：吾伏呕血，鼓音不衰，今日我上也，大子曰：吾救主于车，退敌于下，我右之上也，邮良曰：我两靷将絶吾能止之；我御之上也，驾而乘材，两靷皆絶三年，刘氏，范氏世为婚姻，苌事刘文公，故周与范氏赵鞅以为讨，六月，癸卯，周人杀苌，冬十月，晋赵鞅围朝歌，师于其南，荀寅伐其郛，使其徒自北门入，已犯师而出，癸丑，奔邯郸，十一月，赵鞅杀士臯，夷恶范氏也，四年秋七月，齐陈乞施卫，跪救范氏，庚牛，围五鹿，九月，赵鞅围邯郸，冬，十一月，邯郸降，荀寅奔鲜虞，赵稷奔临，十二月，施逆之，遂堕临，国夏伐晋，取邢任，栾、鄗，逆畤隂人盂壶口防鲜虞，纳荀寅于柏人，五年春，晋围柏人，荀寅，士吉射奔齐，初，范氏之臣王生恶张柳朔，言诸昭子，使为柏人，昭子曰：夫非而讐乎对曰私讐不及公好，不废过恶，不去善，义之经也，臣敢违之，及范氏出张栁朔，谓其子尔。从主勉之，我将止死，王生授我矣，吾不可以僭之，遂死于柏人 ，高氏曰：齐人输范氏粟，郑罕达送之，晋赵鞅遇郑于铁而与之战，故书晋及而不书伐，特以两国之卿，自帅师共战为文，临江，刘氏曰：战而言及之者，有主之者也，犹曰赵鞅为志乎？此战云耳。
冬十月葬卫灵公
十有一月蔡迁于州来蔡杀其大夫公子驷
吴泄庸如蔡纳聘，而稍纳师，师毕入，众知之，蔡侯告大夫，杀公子驷以説哭而迁墓，冬，蔡迁于州来 ，胡氏曰：楚既降，蔡使疆于江，汝，蔡人听命，而还师矣。复倍楚，请迁于吴，而又自悔也，其谋之不臧，甚矣夫！迁国大事也，盘庚五迁，利害甚明，众犹胥怨，不适有居，至于丁宁反复，播告之修而后定也，今蔡介于吴，楚二大国之闲，倍楚诳吴，及其事急，又委罪于执政，其谁之咎也？故经以自迁为文而杀公子驷，则书大夫而称国，言君与用事，大臣擅杀之也。
三年春齐国夏卫石曼姑帅师围戚
齐卫围戚，求援于中山， 谷梁氏曰：此卫事也，其先国夏，何也？子不围父也，不系戚于卫者，子不有父也髙邮孙氏曰：欲围戚者，卫也，而主兵以齐，盖圣人之意，以蒯瞆为世子，而卫辄拒之，以子拒父，而又围之，其罪不待诛絶而可见也。齐大国，又世盟主，诸侯不道，父子争国，明大义以正之可也，乃助其子以围其父，推之主兵，所以深罪之也髙氏曰先儒或以辄之拒父为尊祖，以齐国夏，卫石曼姑之围戚为霸，讨呜呼起，后世乱人伦，贼父子之祸者，盖此言也，且蒯瞆不过以疑似之迹，奔迯于外，以待父之察耳，父子之恩未絶也，辄为蒯瞆之子，岂不知之！况人子之事亲，当致之于无过之地，今见蒯瞆出奔在外，而遂以其父为罪人，则辄之为人，子已不免乎罪矣，况又据国而拒其父乎？昔孟子论舜为天子，臯陶为士，瞽防杀人，则如之何？曰：执之而已矣。然则舜如之何？曰：舜视弃天下，犹弃敝屣也，窃负而逃，遵海滨而处，终身防然乐而忘天下，辄之为人，子能致其亲于无过之地，若此可也，今反以己之大夫，防外大夫帅师以围其父，则君臣之义，父子之恩，皆自此絶矣，夫曼姑以臣围君为子围，父逆乱人伦，莫甚于此，天下岂有无父之国哉？许氏曰：观乎蒯瞆之乱，则齐景之不霸，可知矣。晋以君臣称兵，而齐为臣伐君，卫以父子争国，而齐助子围父，以是令于诸侯，君子是以知齐之将乱也， 愚按：蒯瞆，既无弑母之事，辄固当明其父之无罪，迎而立之，使蒯瞆而实有弑母之事，辄亦只当致国于公子之贤者，以身从其父可也；岂有据国而拒其父者乎？
夏四月甲午地震
五月辛卯桓宫僖宫灾
五月辛卯，司铎火，火逾公宫，桓僖灾救火者，皆曰：顾府南宫敬叔至，命周人出御书俟于宫，曰庀女，而不在死，子服景伯至，命宰人出礼书，以待命命，不共有常刑，校人乘马，巾车脂辖，百官官备府库，慎守官人，肃给济濡帷幙，郁攸从之，防葺公屋，自大庙始，外内以悛，助所不给，有不用命，则有常刑，无赦，公父文伯至，命校人驾乗车季桓子至御，公立于象魏之外，命救火者，伤人则止，财可为也，命藏象魏，曰：旧章不可亡也。富父槐至曰：无僃而官辨者，犹拾沈也，于是乎去表之藁，道还公宫，孔子在陈，闻火，曰：其桓僖乎？公羊氏曰：何以书？记灾也，胡氏曰：不言及等也髙邮孙氏曰桓公者，哀公之十世祖也，僖公者，哀公之七世祖也，诸侯五庙，而十世之庙犹存，盖非礼也，刘氏曰：桓僖乆矣其宫何以存不毁也，曷为不毁？三家者出于桓立于僖，以是为悦者也，谢氏曰桓宫僖，宫当毁不毁，而天灾及之，此天人之际，其应甚于影响者也，故逆则灾生，顺则福至，天人之当理也。
季孙斯叔孙州仇帅师城启阳
谢氏曰：贪土田以致宼，城边邑以僃难，故此年凡四城，许氏曰：所城非近地，故帅师焉。地震，庙灾变异，弗图而取田城邑，兵役相继，可谓不畏天命矣，此鲁之季世也。
宋乐髠帅师伐曹
髙氏曰曹本属宋，既而叛之，夫曹不量力，而奸强国，不修德而图大功，则适足以取亡而已矣。
秋七月丙子季孙斯卒
季孙有疾，命正常曰：无死，南孺子之子男也，则以告而立之女也，则肥也可，季孙卒，康子即位，既康子在朝，南氏生男，正常载以如朝，告曰：夫子有遗言，命其圉臣曰：南氏生男，则以告于君，与大夫而立之，今生矣，男也，敢告，遂奔卫。康子请退，公使共刘视之，则或杀之矣，乃讨之，召正常，正常不反。
蔡人放其大夫公孙猎于吴
杜氏曰：猎公子驷之党，胡氏曰：放公孙猎书大夫，而称人言，国乱无政，众人擅放之也，驷与猎，其以请迁于吴，为非者乎？而委之罪以説谁敢复有尽忠而与谋，其国者哉！
冬十月癸卯秦伯卒
叔孙州仇仲孙何忌帅师围邾
谢氏曰：胁其地盟，其君句绎之血未干，而又帅师围邾鲁国之罪也，来防来朝，来奔丧，犹不免伐取漷，沂田受绎盟，犹不免围，小国困于水火甚矣。
四年春王二月庚戌盗杀蔡侯申
蔡昭侯将如吴，诸大夫恐其又迁也，承公孙翩逐而射之，入于家人，而卒以两矢门之众莫敢进，文之锴后至，曰：如墙而进，多而杀二人，锴执弓而先翩射之，中肘，锴遂杀之，故逐公孙辰而杀公孙姓，公孙旴，杜氏曰：按宣十七年，蔡侯申卒，是文侯也，今昭侯是其孙，不容与髙祖同名，未详何者误髙邮孙氏曰：春秋弑君，有称国者，有称人者，有称名者，未有书盗者书，盗不知其来，且何国也？其君见弑，而不知弑者之名，是以曰盗耳，不曰蔡盗而但曰盗焉，是明不知其弑者之名也，师氏曰：蔡侯为一国之君，而一旦为盗所杀，则蔡侯所为，固可知矣。为蔡之臣而立乎？蔡之本朝者莫能得盗之主名，则臣子之罪，可逃于笔削之闲乎？国君被杀，不曰弑者，臣弑其君，子弑其父，然后谓之弑，今此既不知，盗为谁？则盗或出于异邦之人，未可必也。故不以弑归之，臣子焉，泰山孙氏曰：盗者微贱之称，其曰盗杀蔡侯，申责蔡，臣子不能拒，难陈氏曰弑称国，则凡在官者无人也，称盗则凡在宫者无人也，谢氏曰：以国君之尊，而盗得杀之，朝无屏卫国，无政刑可知也，刑人与盗皆人伦，所不齿也，朝无屏卫，国无政刑，则盗与刑人出为至尊仇敌，其可不戒耶！
蔡公孙辰出奔吴
陈氏曰：书公薨，夫人姜氏孙于邾，公子庆父出奔莒，则夫人庆父与闻乎弑矣，书杀蔡侯申，蔡公孙辰出奔吴，则辰与闻乎弑矣，师氏曰：蔡侯被杀之后，而公孙辰出奔其迹，良可疑也，非斯人弑君，则亦必弑君之党耳，意其国人疑之，辰不自安，是以出奔而免，讨也，书辰之族而去其官，则辰之不臣，亦畧见矣 愚，按春秋书辰奔于蔡侯，被杀之下，非辰与闻乎弑，则必事有相连者辰，执则罪人可得矣，今辰出奔，而杀蔡侯者，遂不可得，其主名矣。
秦惠公
宋人执小邾子
髙氏曰：天下无霸，强得凌弱，故宋得以执国君，而无忌也。执非其罪，所以称人。
蔡杀其大夫公孙姓公孙霍
愚按：蔡侯之死，传称公孙翩逐而射之，则是臣弑其君矣。宜书曰：蔡公孙翩弑其君申而经书曰：盗杀蔡侯，申，则杀蔡侯者，非公孙翩也，又云：文之锴杀翩，则宜以讨贼之辞，书曰：蔡人杀公孙翩，而经不书，杀公孙翩，则翩非贼也，至谓杀翩，遂逐公孙辰，而杀公孙姓，公孙霍既以辰姓霍皆为翩之党，而或逐或杀，用刑不同，何也？兼传谓逐辰而杀姓，霍同在一时，其连一事而经书辰之奔，在杀蔡侯之下，与杀蔡侯之事，若有相连而书姓，霍之杀在，秦惠公，宋人执小邾子之后，与杀蔡侯之事，若无相涉，则是逐与杀各在一时，而非为一事也，愚谓姓霍之杀，自以别事，春秋书之，特着蔡擅杀大夫之罪耳，使因贼党而诛之，安得复存其官，而谓之大夫也哉？且弑君大恶也，讨贼大刑也，圣人隠大恶之名缓，大刑之讨，释其首恶，不坐而独归，狱于其党与，吾知其无是事也，故曰：春秋成而乱臣贼子惧。
晋人执戎蛮子赤归于楚
楚人既克夷虎，乃谋北方，左司马贩，申公夀余叶公诸梁致蔡于负函，致方城之外，于缯关曰：吴将泝江入郢，将奔命焉，为一昔之期，袭梁及霍单浮，余围蛮氏，蛮氏溃，蛮子赤奔晋隂地司马起丰，析与狄戎，以临上雒，左师军于菟和，右师军于仓野，使谓隂地之命大夫士蔑曰：晋，楚有盟，好恶同之，若将不废，寡君之愿也，不然，将通于少习以听命，士蔑请诸赵孟，赵孟曰：晋国未宁，安能恶于楚，必速与之，士蔑乃致九州之戎，将裂田以与蛮子而城之，且将为之卜，蛮子听卜，遂执之，与其五大夫，以畀楚师于三户，司马致邑，立宗焉，以诱其遗民而尽俘以归， 公羊氏曰执戎曼子赤归于楚，辟伯晋而京师楚也，家氏曰：诸侯有罪，执而归于王，书执某侯归于京师，霸主不敢专其威福，是以归之于王，所以尊京师也，戎蛮虽迩于楚，亦尝服属诸夏，昭十六年，楚乘其乱，诱其君而杀之，楚实无道，戎之叛之宜也。于是自防归晋，晋人倘畏楚之盛强，拒而弗纳，可也；听其去而适他国，亦可也，乃诈而执之以归于楚，执人而归之于楚，是以事京师者，而事楚人，晋之罪大矣，谢氏曰：不归于京师，而归于楚，是以楚为邦国主而归之也，晋侯书人，贬之也，书归于楚，罪其背王室，而臣强楚也，胡氏曰：晋主夏盟为日乆矣不竞至此，春秋所恶。
城西郛
髙氏曰城西之一面，以僃晋也，谢氏曰：鲁城西郛，取卑之道也。
六月辛丑亳社灾
苏氏曰：亳，社，商社也，周之灭商也，以其社赐诸侯，所谓亡国之社也，亡国之社必屋，故灾也髙氏曰周自克商之后，凡封建诸侯，皆使立亳社，顔师古曰：存其社者，欲使人君常思慎，敬惧危亡也，董仲舒，刘向亦云：亡国之社，所以示戒也。闵二年，传曰：闲于二社，为公室辅，杜预谓二社者周社，亳社之两闲，朝廷执政所在也，程子曰：观书亦须要知得随文害义，如书曰：汤既胜夏，欲迁其社，不可汤为圣人，圣人不容有妄举，若汤始欲迁社，众议以为不可而不迁，是汤先有妄举也，不可者，汤不可之也，汤以为国，既亡，则社自当迁，以为迁之不若不迁之为愈，故但屋之屋之，则与迁之无以异，既为亡国之社，则自王城至国，都皆有之，使为戒也。故春秋书亳社灾，家氏曰：或曰，此周之亳社，灾为天下记异，义亦通。
秋八月甲寅滕子结卒
冬十有二月蔡昭公
顷公
五年春城毗
杜氏曰僃晋也
夏齐侯伐宋
髙氏曰伐宋，以求宋也，晋侯失霸，宋人窥之，齐人争之，是以伐而求之，得宋则霸可图矣。
晋赵鞅帅师伐卫
范氏之故也遂围中牟
秋九月癸酉齐侯杵臼卒
齐，燕姬生子不成而死，诸子鬻姒之子，茶嬖诸大夫恐其为大子也，言于公曰：君之齿长矣，未有大子，若之何？公曰：二三子闲于忧虞，则有疾疢，亦姑谋乐，何忧于无君，公疾，使国惠子髙昭子立茶，寘羣公子于莱，秋，齐景公卒，冬十月，公子嘉公子驹，公子黔奔卫，公子鉏，公子阳生来奔，来人歌之曰：景公死乎不与埋，三军之事乎？不与谋，师乎师乎？何党之乎？
冬叔还如齐闰月齐景公
谷梁氏曰：闰月，齐公，不正其闰也，家氏曰：三年之丧，不计闰月，今齐景之丧，以闰月书，岂当时计闰以为丧，春秋书以讥之与？
春秋阙疑卷四十三
<经部,春秋类,春秋阙疑>
钦定四库全书
春秋阙疑卷四十四    元 郑玉 撰
六年春城邾瑕
许氏曰定，哀，十六年间，凡八城邑，鲁既不得事晋，诸侯方争，是以髙城防池务守其国，以捍祸乱，防虞至矣，虽然，使鲁能修其政，如治城者，则天下归之，岂特菫菫自守而已，是以讥也。三年以来岁书城邑以着，鲁无德政，劳民如此，后虽城邑，不复志矣， 愚按：邾瑕公羊以为邾邑，然鲁人既无入瑕之事，又无取瑕之文，忽有城瑕之举，且不帅师徒竞成，是役疑只鲁邑而自城之非强城，邾邑也。
晋赵鞅帅师伐鲜虞
治范氏之乱也 髙氏曰鲜虞，纳荀寅于柏人，故赵鞅伐之。
吴伐陈
复修旧怨也，楚子曰：吾先君与陈有盟，不可以不救，乃救陈师于城父 髙氏曰陈楚与也，吴之入楚，召陈侯不至，吴人怨之，今伐陈者，修先君之怨也，圣人恶吴人，侵暴中国，故狄之。
夏齐国夏及髙张来奔
齐陈乞伪事髙国者毎朝必骖乘焉，所从必言，诸大夫曰：彼皆偃蹇，将弃子之命，皆曰髙国得君必偪，我盍去诸？固将谋子，子早图之，图之莫如尽灭之，需；事之下也，及朝，则曰：彼虎狼也，见我在子之侧，杀我无日矣！请就之位，又谓诸大夫曰：二子者祸矣，恃得君而欲谋二三子，曰：国之多难，贵宠之由，尽去之而后君定，既成谋矣，盍及其未作也，先诸作而后悔，亦无及也。大夫从之，夏六月戊辰，陈乞，鲍牧及诸大夫以甲入于公宫，昭子闻之，与惠子乗如公战于庄败，国人追之，国夏奔莒，遂及髙张晏圉施来奔， 髙氏曰：二子从君之乱，命废长立少，既又不能全其嗣君，而陈乞将立阳生，故先出奔，师氏曰：国君将薨，必有受顾命之臣，而齐之所任，无出二子之右，二子既受命立君，不终所事，畏死奔于他国，则齐国之难，谁任其责？以弭之，二子之罪于此，不可逃矣，许氏曰：亲臣去则国体，轻国体轻，则君势降，故必奔髙国而后陈乞弑君之谋，得肆矣。家氏曰髙国从君于邪，又不能以死奉茶名而奔之，所以诛也然髙国百年之旧族，一旦为疎逺贱臣所倾髙国逐而孺子死，孺子死而阳生，立齐国之命制于陈氏，自是三弑其君，国随以亡，由辨之不早辨，以至此极亡，齐者景公乎？
叔还防吴于柤
许氏曰：叔还以吴在柤故徃防之始，结吴好也，僣乱之国，可以强大服，难以衰弱，御以鲁政之不修，务与吴亲以资其力，君子志柤之防，于此知鲁之将有吴患矣。
秋七月庚寅楚子轸卒
七月，楚子在城父，将救陈卜战，不吉，卜退不吉，王曰：然则死也再败楚师，不如死，弃盟逃讐亦不如死。死一也，其死讐乎命公子申为王，不可，则命公子结，亦不可，则命公子启，五辞而后许，将战，王有疾，庚寅，昭王攻大防卒于城父，子闾退曰：君王舍其子而让，羣臣敢忘君乎？从君之命，顺也，立君之子亦顺也，二顺，不可失也。与子西，子期谋，潜师闭涂，逆越女之子章，立之而后还，是岁也，有云如众赤鸟，夹日以飞三日，楚子使问于周太史周太史曰：其当王身乎？若禜之，可移于令尹，司马王曰：除腹心之病，而寘诸股肱何益？不谷不有大过，天其夭，诸有罪受罸，又焉移之？遂弗禜。初，昭王有疾，卜曰：河为祟，王弗祭，大夫请祭诸郊，王曰：三代命祀，祭不越望，江，汉、睢，漳，楚之望也，祸福之至，不是过也。不谷虽不德，河非所获罪也，遂弗祭。
齐阳生入于齐
程子曰：称齐阳生，见景公废长立少，以启乱也，胡氏曰：阳生曷为不称公子？非先君之子也，为人子者，无以有已，则以父母之心为心者，景公命茶世其国已则篡荼而自立，是自絶于先君岂复得为先君之子也，不称公子？诛不子也，阳生不子，则曷为系之齐？春秋端本之书，正其本，则事理阳生之不子，其谁使之然也。不有废长，立少以启乱者乎？故齐景问于孔子，孔子对曰：君君，臣臣，父父，子子，君不君则臣不臣，父不父，则子不子，以阳生系之，齐着乱之所由生也，愚按：系阳生于齐，所以明国君，与子之法，阳生不称公子？所以明人子事亲之道，使人君而知此，则岂有废长立少，以乱其国，如齐景公者乎？使人子而知此，则岂有弑君篡位，以陷于逆，如阳生者乎？此春秋之所以为教也。
齐陈乞弑其君荼
陈僖子使召公子阳生，阳生驾而见南郭，且于曰：尝献马于季孙，不入于上乘，故又献此，请与子乘之，出莱门而告之故，阚止知之，先待诸外，公子曰：事未可知，反与壬也，处戒之，遂行，逮夜，至于齐，国人知之，僖子使子士之母养之，与馈者皆入，冬，十月，丁卯，立之将盟，鲍子醉而徃其臣差车鲍防曰：此谁之命也？陈子曰：受命于鲍子，遂诬鲍子曰：子之命也，鲍子曰：女忘君之为孺子，牛而折其齿乎？而背之也，悼公稽首曰：吾子奉义而行者也，若我可，不必亡一大夫，若我不可，不必亡一公子，义则进，否则退，敢不惟子是从，废兴无以乱，则所愿也，鲍子曰：谁非君之子，乃受盟，使胡姬以安孺子，如赖去鬻姒，杀王甲，拘江説囚王豹于句窦之丘，公使朱毛告于陈子曰：微子则不及此，然君异于器，不可以二器，二不匮，君二多难，敢布诸大夫，僖子不对而泣曰：君举不信羣臣乎？以齐国之困，困又有忧，少君不可以访，是以求长君，庻亦能容羣臣乎？不然，夫孺子何罪？毛复命，公悔之，毛曰：君大访于陈子，而图其小可也，使毛迁孺子于骀，不至，杀诸野幕之下，葬诸殳冒，淳 杜氏曰弑荼者，朱毛与阳生也，而书陈乞，所以明乞立阳生，而荼见弑，则祸由乞始也。谢氏曰：阳生之入，陈乞召之也，立阳生，迁孺子陈乞之命也，由此上下易位而齐君，被难于奸凶之手矣，齐国废立之权，皆出于乞故荼之祸以首恶，归陈乞髙邮孙氏曰：阳生入齐，而陈乞弑君，则是阳生与闻乎弑也，不以阳生首恶者，阳生之入，陈乞召之，荼之弑陈乞为之，加阳生以弑君之罪，则陈乞废立之迹不明，书阳生之入，而陈乞弑君，则陈乞之恶着而阳生，与有罪也髙氏曰乞召阳生，固将君之矣，阳生为君，则孺子荼，安所置哉？春秋别嫌明微，故诛陈乞，非天下之至公，孰能与于此？家氏曰：桓公之入，书齐小白入于齐，阳生之入，亦书齐阳生入于齐，然桓公之入齐，无君也，阳生之入，齐有君也，阳生先荼之弑而入，既入而后陈乞弑荼荼，弑虽在阳生，既入之后，谋实定于阳生，未入之前，不与小白同也，晋献公戕其世子而立嬖妾之子，其事与此畧相似荼则卓也，阳生则夷吾也，里克则陈乞也；然夷吾不与，杀而阳生，实与于杀则阳生，又不得与夷吾同也，但弑荼立阳生，乃陈乞之本谋，阳生非陈乞，不得入，故弑君之罪，专在陈乞，此春秋书法轻重之权衡也。
冬仲孙何忌帅师伐邾
宋向巢帅师伐曹
七年春宋皇瑗帅师侵郑
郑叛晋也， 家氏曰：是时诸侯无从晋者，宋之侵郑，岂为晋乎？宋人连岁有事于曹，诸侯无救之者，意郑人与曹为援，宋疾而侵之，故是岁冬宋围曹，郑救之，自是宋郑交兵，互取师焉，于雍丘，于嵒是也。春秋书宋侵郑责宋也。
晋魏曼多帅师侵卫
卫不服也， 愚按：卫辄以子拒父于今六年，晋人不能明大义，声其罪而伐之，曼多，乃以卫不服之，故掠其境而侵之，亦可谓不知务矣，晋之失霸，不亦宜乎！
夏公防吴于鄫
公防吴于鄫，吴来征百牢，子服景伯对曰：先王未之有也。吴人曰：宋百牢，我鲁不可以后，宋且鲁牢，晋大夫过十，吴王百牢，不亦可乎？景伯曰：晋范鞅贪而弃礼，以大国惧敝邑，故敝邑十一牢之君，若以礼命于诸侯，则有数矣，若亦弃礼，则有淫者矣，周之王也，制礼上物，不过十二，以为天之大数也，今弃周礼，而曰必百牢，亦唯执事，吴人弗听，景伯曰：吴将亡矣，弃天而背本不与，必弃疾于我，乃与之太宰嚭，召季康子，康子使子贡辞太宰嚭曰：国君道长，而大夫不出门，此何礼也？对曰：岂以为礼？畏大国也，大国不以礼命于诸侯，茍不以礼，岂可量也！寡君既共命焉，其老岂敢弃其国，大伯端委以治周礼，仲雍嗣之，断发文身，臝以为餙，岂礼也哉？有由然也。反自鄫，以吴为无能为也。 ，谢氏曰：六年防吴于柤，七年，防吴于鄫，鲁之畏甚矣，非保国之道也。张氏曰：比年书防吴所以着哀公之失，谋于始而遗患于后日也，家氏曰：吴征百牢，鲁人陈义以争吴，卒不从，甘于吴也。
秋公伐邾八月己酉入邾以邾子益来
季康子欲伐邾，乃飨大夫以谋之，子服景伯曰：小所以事大，信也，大所以保小，仁也；背大国，不信伐小国，不仁民保于城，城保于德，失二德者，危将焉保？孟孙曰：二三子以为何如？恶贤而逆之，对曰：禹合诸侯于涂山，执玉帛者万国，今其存者无数十焉，唯大不字小，小不事大也，知必危，何故不言鲁德如邾，而以众加之，可乎？不乐而出。秋，伐邾，及范门，犹闻钟声，大夫谏，不听，茅成子请告于吴，不许，曰：鲁击析闻于邾，吴二千里，不三月不至，何及于我？且国内岂不足成子以茅叛，师遂入邾，处其公宫，众师昼掠，邾众保于绎，师宵掠，以邾子益来献于宅社，囚诸负瑕，负瑕，故有绎邾茅，夷鸿以束帛乘韦自请救于吴，曰：鲁弱晋而逺吴冯恃其众，而背君之盟，辟君之执事，以陵我小国，邾非敢自爱也？惧君威之不立，君威之不立，小国之忧也，若夏盟于鄫衍，秋而背之，成求而不违，四方诸侯，其何以事君？且鲁赋八百乗君之贰也，邾赋六百乘，君之私也，以私奉贰，惟君图之！吴子从之， 谷梁氏曰：以者，不以者也。临江刘氏曰：邾子益何以名？贱之也，贱之奈何？虏服也？苏氏曰：鲁入邾，以邾子益来而不书灭，何也？邾大夫茅夷鸿保于茅，请救于吴，明年，吴为之伐鲁，鲁复邾子，故不言灭也，在外曰以归，在内曰以来，内外之别也，胡氏曰：春秋隐君之恶，故灭国书取婉，以成章而不失其实也。恃强凌弱，无故伐人而入其国，处其宫，昼夜掠以其君来献于亳社，囚于负瑕，此天下之恶也，吴师为是，克东阳，齐人为是，取吾二邑辱国亦甚矣！何以僃书于防而不讳乎？圣人道隆而德大人之有恶，务去之而不积也，则不念其恶而进之矣，以邾子益来恶也，归邾子益于邾，是知其为恶能去之，而不积也，故书以邾子益来而不讳者，欲见后书，归邾子之为能，去其恶而与之也，圣人之情见矣，明此然后可以操赏，罸之权不明乎？此以操赏，罸之权而能济者鲜矣。
宋人围曹冬郑驷帅师救曹
宋人围曹，郑桓子思曰：宋人有曹，郑之患也，不可以不救；冬，郑师救曹，侵宋初，曹人或梦众君子立于社宫，而谋亡曹，曹叔振铎请待公孙疆，许之，旦而求之曹，无之，戒其子曰：我死，尔闻公孙疆为政心去之，及曹伯阳即位，好田弋，曹鄙人公孙疆，好弋获白雁，献之，且言田弋之説説之因访政事，大説之有宠，使为司城以听政，梦者之子乃行疆，言霸説于曹伯，曹伯从之，乃背晋而奸宋，宋人伐之，晋人不救，筑五邑于其郊，曰黍丘，揖丘大城钟，邘 髙氏曰宋之伐曹数矣，今又围之，亦已甚矣，故贬而人之，谢氏曰：乐髠帅师伐曹，向巢帅师伐曹，宋人围曹，大国无一为之援，而郑能帅师救之，善之也，家氏曰：春秋与郑之能救，所以愧齐，晋诸大国之不能救也。
八年春王正月宋公入曹以曹伯阳归
宋公伐曹，将还，禇师子肥殿，曹人诟之，不行师待之，公闻之怒，命反之，遂灭曹，执曹伯，及司城疆以归，杀之 ，愚按：宋公灭曹，而经书入，先儒以为力能救之而不救，故不言灭信，尔则救者之罪，何责乎曹之过也，或又谓灭者，亡国之善辞，曹亡与虞同，故不书灭，曹之与虞，事既不同，书法亦异，难以例观也，或又谓曹亡，春秋之终，兴灭国继絶世夫子盖尝有此言也，于是曹不言灭，其意盖谓，夫子至此，不忍书灭也，义则防矣，而失之巧，圣人之心，公正平，大圣人之言，明白洞逹，未必如是之防，且晦也，详考其义，与公入邾，以邾子益来同文，然其后既杀曹伯，又无复曹之事，亦不应以内辞书外事也，入字疑误。
吴伐我
吴为邾故，将伐鲁，问于叔孙辄，叔孙辄对曰：鲁有名而无情，伐之，必得志焉，退而告公上不狃，公山不狃曰：非礼也，君子违不适讐国未臣而有伐之奔命焉，死之可也，所托也则隐，且夫人之行也，不以所恶废乡，今子以小恶而欲覆宗国，不亦难乎？若使子率子必辞，王将使我子张病之，王问于子泄对曰：鲁虽无与立，必有与毙，诸侯将救之，未可以得志焉，晋与齐楚辅之，是四讐也，夫鲁，齐，晋之唇，唇亡齿寒，君所知也。不救何为？三月，吴伐我，子泄率故道险，从武城，初，武城人，或有因于吴竟田焉，拘鄫人之沤菅者曰：何故使吾水滋及吴师至，拘者道之以伐武城，克之，王犯尝为之宰，澹台子羽之父好焉，国人惧，懿子谓景伯若之何？对曰：吴师来，斯与之战，何患焉？且召之而至，又何求焉？吴师克东阳而进，舍于五梧，明日，舍于蚕室，公宾庚，公甲叔子与战于夷，获叔子与析朱鉏，献于王，王曰：此同车，必使能，国未可望也，明日，舍于庚宗，遂次于泗上，微虎欲宵攻王舍，私属徒七百人，三踊于幕庭，卒三百人，有若与焉，及稷门之内，或谓季孙曰：不足以害吴，而多杀国士，不如己也，乃止之，吴子闻之，一夕三迁，吴人行成，将盟，景伯曰：楚人围宋，易子而食，析骸以防，犹无城下之盟，我未及亏，而有城下之盟，是弃国也，吴轻而逺不能乆将归矣，请少待之，弗从，景伯负载，造于莱门，乃请释子服何于吴，吴人许之，以王子姑曹当之而后止，吴人盟而还，苏氏曰：不言，四鄙直言伐我，兵加于国都也，胡氏曰：吴为邾，故兴师伐鲁，盟于城下，经不书盟，讳之也。楚人围宋，易子而食，析骸而防亦云急矣，欲盟城下，则曰：有以国毙，不能从也，晋师从齐，齐侯致赂，晋人不可，国佐对曰：子若不许，请合余烬，背城借一，毙邑之幸，亦云从也。遂盟于爰娄，而春秋与之，今鲁未及亏，不能少待，遂有城下之盟，是弃国也，夫弃国者，其能国乎？使有华元，国佐之臣则不至此矣，故春秋不言与吴盟者，欲见其实而防讳之，以为后世谋国之士不能以礼自强，偷生惜死，至于侵削，凌迟而不知耻者之戒也。
夏齐人取讙及阐
齐悼公之来也，季康子以其妹妻之，即位而逆之，季鲂侯通焉，女言其情，弗敢与也，齐侯怒，夏五月，齐鲍牧帅师伐我，取讙及阐 ，程子曰：内失邑不书，君辱当讳也。不能保其土地人民，是不君也；已与之，彼以非义而受则书，取此与济西田是也，鲁入邾，而俘其君，能致齐怒，吴伐，故赂齐以説之家氏曰：公羊，谷梁以齐人为邾，故谋伐鲁，故以地赂之左氏，则以为季康子尝以女妻阳生，阳生既君齐，而女未以归，故齐人来伐，今以经防而观齐之兵端，当从公谷，非以女故，盖齐取二邑，要鲁以存邾鲁，既归，邾于取邑之后，即系之以存，邾鲁既归，邾子齐既归侵疆，春秋与齐以存亡之义也。
归邾子益于邾
齐侯使如吴请师，将以伐我，乃归邾子，邾又无道，吴子使大宰子余讨之，囚诸楼台，栫之以棘，使诸大夫奉大子革以为政， 愚按：不曰邾子，益归于邾，而曰归，邾子益于邾者，盖言邾子益归于邾，则是邾子能自归，或借诸侯之力以归也，今曰归，邾子益于邾，则是鲁见诸侯之伐已悔前过，而自归之也，圣人与鲁之意明矣，许人改过，迁善之义宏矣，此义茍行天下后世有不可为善者乎？家氏曰：观吴伐我，而春秋不与之以救邾，齐取二邑，而春秋系之以存邾，而圣人之意可识矣。盖齐之力自足以制鲁，何必召吴而与之俱伐，存亡国义也，召吴兵而伐与国，则不得谓之义矣，所以卒召外寇，而有殒身，丧师之悔也。
秋七月
冬十有二月癸亥杞伯过卒
齐人归讙及阐
秋，及齐平，九月，臧宾如如齐涖盟，齐闾丘明来涖盟，且逆季姬以归，嬖冬十二月，齐人归讙及阐，季姬嬖故也，九年春，齐侯使公孟绰辞师于吴，吴子曰：昔岁寡人闻命，今又革之，不知所从，将进受命，于君 髙氏曰公既归，邾子益于邾，故齐人归讙及阐，前书取逆辞，此书归顺，辞张氏曰：济西田归于十年之后，故书我讙，及阐归于取之年，故不言我泰山，孙氏曰：凡土地诸侯取之，归之皆书者，恶专恣也，取而不归，则又甚矣，谢氏曰：我兼邾，则齐取我邑，我弃邾，则齐归我邑不守，天子分地而辄以兵力争地，争城王法，皆在所诛者也，师氏曰：齐欲救邾，缓颊修辞，开譬利害，使鲁悟而自归之可也，乃取鲁田以为胁致，若曰不归邾子，则田不可复得，兹则因事肆贪，鲁既失之齐，亦未为得也。向使鲁不归，邾子则讙阐，遂不免为齐所有，是岂救邾之道耶？胡氏曰：鲁以益来，则齐人取讙及阐，又如吴，请师而怒，犹未怠也，以此见鲁君造恶不悛，则四邻谋取其国家，莫能保矣，归益于邾，则齐人归讙及阐，又辞师于吴，而德犹未冺也，以此见国君去恶而不积，则四隣不侵其封境，而自安矣，去逆效顺，息争休兵，齐无取地之罪，鲁无失地之辱，以此见迁善之优，改过之大，而春秋不讳，入邾，以邾子益来者，以明归益于邾之，能掩其前恶，而美之也。
九年春王二月葬杞僖公
宋皇瑗帅师取郑师于雍丘
郑武子賸之嬖，许瑕求邑，无以与之，请外取之，故围宋雍丘，宋皇瑗围郑师，每日迁舍垒，合郑师哭，子姚救之，大败，二月甲戌，宋取郑师于雍丘，使有能者无死，以郏张与郑罗归 ，谷梁氏曰：取，易辞也，以师而易取，郑病矣，赵氏曰：凡悉俘之曰：取某师临江，刘氏曰：此师也，其言取之何？覆之也？覆而败之，不遗一人之辞也，许氏曰：春秋之季，日寻干戈，诈力相倾，竒变滋起，于是始志取人之师，甚其谲，恶其尽也，郑以不义防入敌境而围其邑，此固丧师之道也，大东莱吕氏曰：宋人，蔡人，卫人伐戴，郑伯伐取之，不义也，犹有难也，此直言取之，易之甚也。
夏楚人伐陈
陈即吴故也
秋宋公伐郑
晋赵鞅卜救郑，遇水适火，占诸史赵，史墨史，史曰：是谓沈阳，可以兴兵，利以伐姜，不利子商，伐齐则可，敌宋不吉，史墨曰：盈，水名也，子水位也，名位敌，不可干也。炎帝为火师，姜姓，其后也水胜火，伐姜则可，史赵曰：是谓如川之满，不可游也，郑方有罪，不可救也。救郑则不吉，不知其他，阳虎以周易筮之，遇泰之需，曰：宋方吉，不可与也，微子启帝乙之元子也；宋，郑，甥舅也，祉，禄也，若帝乙之元子归妹，而有吉禄，我安得吉焉？乃止。 家氏曰：宋既灭曹，又取郑师于雍丘，怙其骄盈，亲御戎以伐郑，书宋公伐郑，非爵也，贬也，何以知其为贬宋灭曹者也，郑救曹者也，郑自救曹以来，与宋有隙，连岁交兵，虽更胜迭负，不能存，曹人之倾覆而郑，于义为直，春秋与之比事而观，可以见矣。
冬十月
十年春王二月邾子益来奔
齐甥也，故遂奔齐， 陈氏曰：此吴人讨邾，奉太子革为政而后奔，则其但书奔何，以是为自失国也，春秋之法，茍其道足以失国，虽有敌国，犹以自致之文，书之髙氏曰先为鲁所获，而又来奔，其不知耻甚矣。
公防吴伐齐
九年秋，吴城邗沟通江，淮、冬，吴子使来儆师伐齐，至是，公防吴子，邾子，郯子伐齐南鄙，师于鄎 ，泰山孙氏曰：公防吴伐齐，齐中国也，吴夷狄也，防夷狄伐中国，其恶可知也，家氏曰：甚矣夫差之不仁也；齐请兵伐鲁，为邾故耳。邾子既得返国，齐人辞吴师，齐鲁无事，吴亦得息其民，夫岂不善，乃以是为怒，移伐鲁之兵以伐齐于此，知夫差之将亡，夫以太伯之后，已起而图霸，使之率循于义，亦无不可，而负才矜力，日寻干戈，闻伐国则喜而勇，徃闻止师则怒而移伐，是故春秋恶之书，防吴伐齐，公与吴皆有贬也。
三月戊戌齐侯阳生卒
齐人弑悼公，赴于师，吴子三日哭于军门之外，徐承帅舟师将自海入齐，齐人败之，吴师乃还 ，愚按经书，齐侯阳生卒而传称齐人弑悼公，以赴于师，盖是时夫差怒齐之止，吴师也，率四国之师以临乎？齐兵威甚盛，齐人方恐惧，无以为解，而悼公适毙，乃伪赴乎？师若曰：齐君得罪于吴国人已讨之矣，无辱诸侯之师，吴师乃还，史因其赴，遂以弑书经考其弑，乃书卒也。
夏宋人伐郑
许氏曰：春取其师，秋，又伐之，明年夏，又伐之，恶其修怨，不已也。
晋赵鞅帅师侵齐
赵鞅帅师伐齐，大夫请卜之，赵孟曰：吾卜于此起兵，事不再令，卜不袭吉行也，于是取犁及辕毁髙唐之郭侵及赖而还， 许氏曰：助吴乱华，伐齐之丧，具文以见其罪。
五月公至自伐齐
齐悼公
卫公孟彄自齐归于卫
谢氏曰：公孟彄，以世子之祸出奔，今以齐力还国，书归明其无大罪也。
薛伯夷卒
秋薛惠公
冬楚公子结帅师伐陈吴救陈
楚子期伐陈，吴延州来季子救陈，谓子期曰：二君不务德而力争诸侯，民何罪焉？我请退，以为子名务德，而安民乃还 ，胡氏曰：凡书救者，未有不善之者也，吴虽南蛮之国来，防于戚则进，而书人矣，使季札来聘，则又进而书子矣，救而果善，曷为独以号举而不进之也，其以号举而不进之者，防着楚罪而伤中国之衰也。
春秋阙疑卷四十四
钦定四库全书
春秋阙疑卷四十五    元 郑玉 撰
十有一年春齐国书帅师伐我
齐为鄎故国书髙无帅师伐我，及清季孙谓其宰冉求曰：齐师及清，必鲁故也。若之何求？曰：一子守，二子从公御诸竟，季孙曰：不能，求曰：居封疆之闲，季孙告二子，二子不可，求曰：若不可，则君无出一子帅师，背城而战，不属者，非鲁人也，鲁之羣室众于齐之兵车一室，敌车优矣，子何患焉？二子之不欲战也，宜政在季氏，当子之身，齐人伐鲁，而不能战，子之耻也，大不列于诸侯矣，季孙使从于朝，俟于党氏之沟，武叔呼而问战焉，对曰：君子有逺虑小人何知？懿子强问之，对曰：小人虑材而言，量力而共者也，武叔曰：是谓我不成丈夫也，退而搜乗孟孺子泄帅右师，顔羽御邴泄为右，冉求帅左师，管周父御，樊迟为右，季孙曰：须也弱，有子曰：就用命焉，季氏之甲七千，冉有以武城人三百为已，徒卒老幼，守宫次于雩门之外，五日，右师从之，公叔务人见保者而泣曰：事充政重，上不能谋，士不能死，何以治民？吾既言之矣，敢不勉乎！师及齐师战于郊，齐师自稷曲，师不逾沟，樊迟曰：非不能也，不信子也，请王刻而逾之，如之，众从之，师入齐师，右师奔齐，人从之，陈瓘，陈庄渉泗孟之侧，后入以为殿，抽矢策马曰：马不进也，林不狃之伍曰：走乎？不狃曰：谁不如曰！然则止乎不狃？曰：恶贤徐歩而死，师获甲首八十，齐人不能师，宵谍曰：齐人遁，冉有请，从之，三季孙不许孟孺子语人曰：我不如顔羽而贤于邴泄，子羽鋭敏我不欲战而能黙，泄曰：驱之，公为与其嬖僮汪锜乘皆死，皆殡孔子曰：能执干戈以卫社稷，可无殇也。冉有用矛于齐师，故能入其军，孔子曰：义也，谢氏曰：凡诸侯来伐，不至国都，则书某鄙，至国都，则书伐我，皆婉其辞，以父母国故也。 愚按郊之战，论语称孟之反不伐，奔而殿，将入门，防其马曰：非敢后也，马不进也，所谓门者，必鲁之城门也，则齐师逐鲁，师已至，鲁之城下矣，故云伐我也，是战也，鲁得不亡者，赖有孔门诸弟子耳，许氏曰：以鲁之微，搆怨大国郊之战，非其风俗，礼义正胜，则国几于亡，此仲尼之徒也，以是知君子居人之国，虽曰其道不行，犹蒙其福焉。
夏陈辕颇出奔晋
初，辕颇出为司徒，赋封田以嫁公女，有余为己大器，国人逐之，故出道渴，其族辕咺进稻醴，梁糗腵脯焉，喜曰：何其给也？对曰：器成而具，曰：何不吾谏？对曰：惧先行 ，许氏曰：春秋书陈辕颇之奔，若曰：为人臣而刻下以附上托公而营以私者其亡乎？家氏曰：聚敛媚上，固当有讨，然国不能自讨，致众怒而逐之，是众为政也，而可哉！
五月，公防呉伐齐，甲戌，齐国书帅师及吴战于艾陵，齐师败绩，获齐国书。
十年冬，吴子使来复儆师，至是为郊战，故公防吴子伐齐，五月，克博，壬申，至于嬴中军，从王胥门巢将上军，王子姑曹将下军，展如将右军，齐国书将中军髙无防将上军，宗楼将下军，陈僖子谓其弟书尔死，我必得志，宗子阳与闾丘明相厉也，桑掩胥御，国子公孙夏曰：二子必死，将战，公孙夏命其徒歌虞殡，陈子行，命其徒具含玉，公孙挥命其徒曰：人寻约吴发短，东郭书曰：三战必死，于此三矣，使问多以琴，曰：吾不复见子矣，陈书曰：此行也，吾闻鼓而已，不闻金矣，甲戌，战于艾陵，展如败髙子国子败胥门，巢王卒助之，大败齐师，获国书，公孙夏闾丘明，陈书东郭书，革车八百乘，甲首三千，以献于公，将战，吴子呼叔孙曰：而事何也？对曰：从司马王赐之甲，剑，铍，曰：奉尔君事，敬无废命，叔孙未能对，卫赐进曰：州仇奉甲从君而拜，公使大史固归国子之元，寘之新箧，褽之以纁，加组带焉，寘书于其上，曰：天若不识不衷，何以使下国，秋，季孙命修守僃，曰小胜大，祸也，齐至无日矣！愚按：何休注公羊传，谓鲁与伐而不与战，然则鲁师虽在行，是日，未出战，故经止书及吴战也，家氏曰：两年之闲书，公防吴伐齐者再，责鲁防矣，当阖庐之世，春秋尝进吴书，子自夫差之立，迨今十有三年，春秋皆以号举之，为其用兵不戢，而夷之也，或曰：吴伐齐国书御之，败而书获，何也？曰：责国书不能讨，内贼以伐鲁，而召吴师也，国书齐之世，卿为中军元帅，国之存亡，系于掌握，而坐视陈氏弑君专国，而不能讨，又从而受令焉，其亦可鄙甚矣！及乎艾陵，歌虞殡，具含玉，未战而魄先，褫兵败于外，贼乘于内简公之弑，齐国之亡，自兹以始，不责而谁责欤？
秋七月辛酉，子虞母卒，冬十有一月，隐公，卫世叔齐出奔宋。
冬，卫大叔疾出奔宋，初，疾娶于宋子朝，其娣嬖子朝出，孔文子使疾出其妻而妻之，疾使侍人诱其初妻之娣，寘于犂而为之一宫，如二妻，文子怒，欲攻之，仲尼止之，遂夺其妻，或淫于外州，外州人夺之轩以献，耻是二者，故出卫人立，遗使室孔姞，文子之将攻大叔也，访于仲尼，仲尼曰：胡簋之事，则尝学之矣，甲兵之事，未之闻也。退，命驾而行，曰：鸟则择木，木岂能择鸟？文子遽止之，曰：圉岂敢度其私，访卫国之难也，将止，鲁人以币召之，乃归 ，家氏曰：世叔齐之奔不足纪也。春秋所以书讥在孔文子，春秋之义，每责僃贤者，孔文子卫之贤大夫，论语所谓敏而好学，不耻下问者也。而于世叔有二大过焉，既使之出，其妻而妻之，又以其通于初妻之娣，夺其妻而逐之，复使世叔之弟遗烝于嫂，渎伦乱教，至于再三，夫子为是而去，卫书齐出奔齐，不足多责，责在文子。
十有二年春用田赋
十一年，季孙欲以田赋，使冉有访诸仲尼，仲尼曰：丘不识也，三发卒曰：子为国老，待子而行，若之何子之不言也，仲尼不对，而私于冉有曰：君子之行也，度于礼，施取于厚事举其中，敛从其薄，如是则以丘亦足矣，若不度于礼，而贪冒无厌，则虽以田赋，将又不足，且子季孙若欲行而法，则周公之典在，若欲茍而行，又何访焉？弗听， 胡氏曰：哀公问于有若曰：年饥，用不足，如之何？有若对曰：盍彻乎？曰：二，吾犹不足，如之何其彻也？曰：百姓足，君孰与不足？百姓不足，君孰与足？古者公田什一，助而不税，鲁自宣公初税亩，后世遂以为常，而不复矣。至是二犹不足，故又以田赋也，夫先王制土，借田以力而底其逺迩赋里以入，而量其有无，今用田赋，军旅之征，非矣田以出粟为主，而足食赋以出军为主，而足兵周制，宅不毛者有里布，无职事者，征夫家漆林之税，二十而五，则弛力薄征，当以农民为急而增赋，竭作不使，末业者独幸而免也，今二犹不足，而用田赋，是重困农民，而削其本，何以为国？书曰：用田赋用者，不宜用也。近世议弛商贾之征，逹于时政者欲先省国用，首寛农民，后及商贾，知春秋讥田赋之意矣。
夏五月甲辰孟子卒
五月，昭夫人孟子卒， 公羊氏曰孟子者，昭公之夫人，其称孟子何讳娶同姓，盖吴女也， 愚按：论语陈司败问，昭公知礼乎？孔子曰：知礼孔子退揖巫马期而告之曰：吾闻君子不党，君子亦党乎？君娶于吴为同姓，谓之吴孟子，君而知礼，孰不知礼？巫马期以告子曰：丘也幸，茍有过，人必知之，春秋常法，凡书夫人薨，必着其氏，若着其氏，则知其同姓而不可讳矣，此孟子所以不书薨，而防讳之也。然鲁事多因讳而后显，圣人对陈司败，以昭公为知礼，而司败，因言昭公同姓之为不知礼，春秋书孟子卒，而不称其氏，读者因知孟子归，昭公之为同姓，观知礼之对，既足以见圣人尊君亲上，忠厚之心，观茍有过，人必知之之语，又可以见圣人无欺天下后世之意，然则对司败之，言即作春秋之防也凡人所为，一违于道，虽以圣人为之掩覆回互，而终不可讳也。越礼乱伦者，当知所以为戒云。
公防吴于槖臯
吴子使大宰嚭请寻盟，公不欲使子贡对曰：盟所以周信也，故心以制之，玉帛以奉之，言以结之，神明以要之，寡君以为茍有盟焉，弗可改也已，若犹可改，日盟何益？今吾子曰：必寻盟，若可寻也，亦可寒也。乃不寻盟。
秋公防卫侯宋皇瑗于郧
吴征防于卫，初，卫杀吴行人且姚而惧，谋于行人子羽，子羽曰：吴方无道，无乃辱吾君，不如止也，子木曰：吴方无道，国无道，必弃疾于人，吴虽无道，犹足以患卫徃也长木之毙，无不摽也，国狗之瘈，无不噬也，而况大国乎？秋，卫侯防吴于郧公，及卫侯宋皇瑗盟，而卒辞吴盟，吴人藩卫侯之舍，子服景伯谓子贡曰：夫诸侯之防，事既毕矣，侯伯致礼，地主归饩，以相辞也，今吴不行礼于卫，而藩其君舍以难之，子盍见大宰？乃请束锦以行，语及卫，故大宰嚭曰：寡君愿事卫君，卫君之来也，缓寡君惧，故将止之，子贡曰：卫君之来，必谋于其众，其众或欲或否，是以缓来，其欲来者，子之党也，其不欲来者，子之讐也若执卫君，是堕党而崇讐也夫堕子者得其志矣，且合诸侯而执卫君，谁敢不惧？堕党崇讐而惧诸侯，或者难以霸乎！大宰嚭説乃舍卫侯。
宋向巢帅师伐郑
宋，郑之闲有隙地焉，曰弥作，顷丘玉畅，嵒戈锡，子产与宋人为成曰：勿有是，及宋平，元之族自萧奔郑，郑人为之城嵒，戈锡，九月，宋向巢伐郑，取锡，杀元公之孙，遂围嵒，十二月，郑罕逹救嵒，丙申，围宋师。
冬十有二月螽
十有三年春郑罕逹帅师取宋师于嵒
宋向魋救其师，郑子賸使狥曰：得桓魋者有赏，魋也逃归，遂取宋师于嵒，获成讙，郜延以六邑为虚 ，谢氏曰：宋师伐郑，屯于嵒，郑罕逹扼其师而防之，书宋师着其祸之大也，郑师不戒，入宋雍丘而宋皇瑗取之，宋师不戒，入郑嵒邑，而郑罕逹取之，用兵寡谋，则有至全师覆没，而不反者，可不畏耶？髙氏曰：师出而不设，僃者皆弃师之道，故春秋着之，以为伐国者之戒，家氏曰：春秋书取师诛取者之不仁，以多杀为功也，先书宋取郑师于雍丘，责宋也，今书郑取宋，师于嵒责，郑也，责在取师，则兵端有不论也。
夏许男成卒
公防晋侯及吴子于黄池
夏，公防单平公，晋定公，吴夫差于黄池，秋七月辛丑，盟，吴，晋争先，吴人曰：于周室，我为长，晋人曰：于姬姓，我为伯，赵鞅呼司马，寅曰：日旰矣，大事未成，二臣之罪也，建鼓整列，二臣死之，长幼必可知也。对曰：请姑视之，反曰：肉食者无墨，今吴王有墨，国胜乎？大子死乎？且夷德轻，不忍乆请少待之，乃先晋人，吴人将以公见晋侯，子服景伯对使者曰：王合诸侯，则伯帅侯牧以见于王，伯合诸侯，则侯帅子男以见于伯，自王以下，朝聘玉帛不同，故敝邑之职贡于吴，有丰于晋，无不及焉，以为伯也，今诸侯防而君将以寡君见晋君，则晋成为伯矣，敝邑将改职贡，鲁赋于吴八百乘，若为子男，则将半邾以属于吴，而如邾以事晋，且执事以伯召诸侯，而以侯终之，何利之有焉？吴人乃止，既而悔之，将囚景伯，景伯曰：何也？立后于鲁矣，将以二乗与六人从，迟速唯命，遂囚以还，及户牖，谓大宰曰：鲁将以十月上辛，有事于上帝，先王季辛而毕，何世有职焉，自襄以来，未之改也，若不防，祝宗将曰：吴实然，且谓鲁不共，而执其贱者七人，何损焉？大宰嚭言于王曰：无损于鲁，而祗为名，不如归之，乃归景伯，公羊氏曰：吴何以称子主防也髙氏曰黄池之防，不主晋侯，而主吴子者，晋侯不能主，诸侯故也。吴自柏举之战，势横中国诸侯大小震栗，皆宗于吴，晋侯不见者二十四年，此不能主，诸侯可知也，元年书，齐侯，卫侯伐晋，见霸统之絶已受诸侯之伐，故黄池之防，吴子主焉，不言公防吴子，晋侯者，不与夷狄主中国也，不与夷狄主中国者，存中国也，故以晋侯及吴子为文，称吴之爵，所以见中国之衰，书，晋之及所以抑夷狄之横，春秋谨严，其义甚微，故首止先及而后防，所以尊王世子，黄池先防，而后及所以外吴子也，谢氏曰钟离柤，向之防皆殊防吴者，以中国主防也，以中国主防，是以殊防吴而外之黄池之防，以晋及吴者以吴人主防也，以吴人主防故先晋后吴而抑之，此主防则外之，彼主防则抑之，圣人尊中国贱，僣乱其心，见于此矣。胡氏曰：定公以来，晋失霸业，不主夏盟，夫差暴横，势倾上国，自称周室于己为长，盖大伯之后，以族属言之，则伯父也，而黄池之防，圣人书法如此，训后世治中国，御四夷之道也，明此义，则知汉宣帝待单于位在诸王上，萧傅之议，非矣唐髙祖称臣于突厥，倚以为助，刘文靖之防失矣，况于以父事之，如石晋者，将欲保国而免其侵暴，可乎？或曰，苟不为此，至于亡国，则如之何？曰：存亡者，天也，得失者人也，不可逆者，理也，以人胜天，则事有在我者矣，必若颠倒冠履而得天下，其能一朝居乎？故春秋拨乱反正之书，不可以废焉者也， 愚谓春秋之初，隐桓之世，周室虽衰，天下犹知有王也，北杏之防，齐桓倡伯天下之事，诸侯专之，不复知有王矣，至于防温，晋侯遂以诸侯召天王矣，春秋之中，晋霸，奕世以攘，僣乱为事，天下犹知有中国也。宋之防，楚人如晋分主夏盟，楚人争先，不知有中国矣，至于黄池，吴子主之，晋鲁皆听命矣，然则天下之壊齐晋吴楚坏之也，三代盛时，礼乐征伐自天子出，未闻有霸主之权也，中国四夷，各安其分，未闻有夷狄之横也，自齐，晋既霸，而王者之泽，竭吴楚强盛，而中国之势微，孔子为是而作春秋，专以尊王而贱霸，尊内而贱外，然齐晋犹假尊周之名，以行攘乱之事，圣人以其虽有无王之罪，终有攘乱之功，故始也。抑之中也，进之终也，与之矣，然非圣人之得已也，与之者所以救一时之乱，抑之者，所以杜万世之乱也，至于吴楚，既有僭王之罪，又有荐食之恶，圣人所以终絶之而莫之与也，此黄池之防，所以序晋吴上而书及以终春秋之盟防也欤？革霸从王，正春秋之所以望于后世，居中御外，又春秋之所以望于后王也，知此，则知春秋所作，虽终于获麟，实终于黄池之防也。
楚公子申帅师伐陈
于越入吴
十一年，吴将伐齐，越子率其众以朝焉，王及列士，皆有馈赂，吴人皆喜，唯子胥惧，曰：是豢吴也，夫谏曰：越在我心腹之疾也，壤地同，而有欲于我，夫其柔服，求济其欲也，不如早从事，焉得志于齐，犹获石田也，无所用之，越不为沼，吴其泯矣，使医除疾，而曰必遗类焉，未之有也。盘庚之诰曰：其有颠越不共，则劓殄无遗育，无俾易种于兹邑，是商所以兴也，今君易之，将以求大，不亦难乎？弗听，使于齐，属其子于鲍氏，为王孙氏，反役，王闻之，使赐之属镂以死，将死，曰：树吾墓槚，槚可材也，吴其亡乎！三年，其始弱矣，盈必毁，天之道也，至是，越子伐吴，为二隧，畴无余，讴阳自南方，先及郊，吴大子友王子地，王孙弥庸夀于姚自上观之，弥庸见，姑蔑之旗曰：吾父之旗也，不可以见讐而弗杀也，大子曰：战而不克，将亡国，请待之，弥庸不可，属徒三千，王子地助之，乙酉，战弥庸获，畴无余地，获讴阳，越子至，王子地守，丙戌，复战，大败吴师，获大子友，王孙弥庸夀于姚丁亥，入吴，吴人告败于王，王恶其闻也，自刭七人于幕下，冬吴及越平 髙氏曰吴方为黄池之防，争权上国，而于越又乗其无僃而入之，自是吴不复振，而越亦僭号称王，遂入于中国，而天下相安于僣乱，不复知有周室矣，原周之衰，自幽，厉失道，三纲紊乱，而礼乐征伐犹自出于天子，诸侯尚不敢肆也，及平王东迁，王室不竞，诸侯国自为政，周道凌迟，夷于列国，迨隐之世，习以成俗，而楚遂潜窃王号，无所忌惮，然而文，武；成，康之德犹在，民未忘周也，故齐桓晋文相继而起，莫不秉大义以攘，僣窃而尊王室，其盟防征伐，必以王命为首，诸侯顺之者存，逆之者亡，世虽无王，而法犹立，故春秋推王法以绳之，以天下犹知有周也，及定，哀以来齐，晋既衰，政出于大夫，吴，楚，横行于中国，以势相吞灭，自于越入吴之后，吴，楚又衰，天下愈乱，礼义无所复施，政刑无所复加诸侯，习于防乱，不可告语，靡然入于战国，不复知有周，而皆称王矣，胡氏曰：夫以力胜人者，人亦以力胜之矣，吴尝破越，遂有轻楚之心，及其破楚，又有骄齐之志，既胜齐师，复与晋人争长，自谓莫之敌也；而越已入其国都矣，吴侵中国，而越灭之，越又不鉴，而楚灭之，楚又不鉴，而秦灭之，秦又不鉴，而汉灭之，春秋初书于越入吴，在柏举之后，再书于越入吴，在黄池之后，皆因事属辞，垂戒后世，不待贬絶而见防切着明之义也。而可废乎？
秋公至自防
晋魏曼多帅师侵卫
家氏曰：此春秋霸国侵伐之，终事也，晋之盛，威令行于天下，不待加兵，而人知服从，今其衰也，赵鞅魏曼多更迭用兵，侵伐小国，数修怨于卫，卫卒不服，岂其力之不足耶？鞅多志不在于求，诸侯霸中国志于怙权，自私而已矣，春秋书黄池之防，继以楚伐陈，于越入吴，闵夏盟之无主，僣乱迭兴，周室日微，桓文之功，遂熄天下日趋于乱，是故于鞅多之用师，防注意焉。
许元公
九月螽
冬十有一月有星孛于东方
公羊氏曰：其言于东方，何见于旦也，何以书？记异也。家氏曰：平旦，众星皆没，孛乃见孛彗也，邪恶之气钟而为彗，彗者扫，故置新之象，前此入于北斗，孛于大辰，见以夜也，今书孛于东方，天欲旦太阳将升，而孛见焉，太阳升于东孛见于东，妖星干太阳骇常之变也，春秋降而战国，世道至此大变，七国并兴，而天下遂为秦矣。
盗杀陈夏区夫
髙氏曰凡书盗者，以人皆可得而执之也，盗杀蔡侯，申盗杀陈夏区夫，当春秋之季世变之甚，至于盗兴，而专杀国君，卿大夫则乱已极矣。
十有二月螽
许氏曰：自用田赋，而比年三书，螽，贪残无已之应也。
十有四年春西狩获麟
西狩于大野，叔孙氏之车子鉏商获麟，以为不祥，以赐虞人，仲尼观之，曰：麟也，然后取之 ，公羊氏曰：麟仁兽也。有王者则至，无王者则不至，程子曰：始隐周之衰也，终麟感之始也，世衰道不行，有述作之意旧矣，但因麟而发耳。麟不出春秋，亦须作也 ，愚谓因获麟而作春秋，故春秋止于获麟，麟为圣人出也，世有圣人而麟出，理之常也。麟出而见获，圣人不得位之象，理之变也，圣人因麟出而见获，知其道之终不行也，于是取其欲为治于当世者，垂之万世，此春秋所由作也，虽然，鳯鸟不至，河不出图，吾已矣夫之叹，夫子固已知其道之不行，未欲恝然忘于斯世，故为之兆也。至于麟出而见获，则知其道之决，不可行也。于是无复有望于斯世矣，此圣人可以行则行，可以止则止，所以为圣之时也，鸣呼，圣人之出处关，世运之盛衰，天不欲用圣人于一时者，乃所以用于万世也欤。
春秋阙疑卷四十五
十一世，伯祖子美，公学者称师山先生，当元之末，着春秋阙疑四十五卷，稿藏于家，未经授梓，四方学者，虽知有其书，以无板本，购钞不易，始余求得稿本中阙者十三卷，未为全书，既而族孙经学，以其父旼所藏，全本来归，盖嘉靖中宗人献文所手，録者得之，喜不自胜，思广其传，因急付之，削氏念是书之成已三百余年，展转收藏，皆在族人之所幸未至于零落，则先公精神所寄，必嘿庇其间，而宗人后先钞传，防惜之功，俱有不可没者，刻成爰识其岁月，大端如此，若夫先公致命大节，则具于元史，生平行履之详，则见于同郡汪环谷先生所为状中，可无赘云。
康熙辛卯秋九月歙郑肇新谨识