钦定四库全书     经部五
春秋简书刋误     春秋类
提要
【臣】等谨案春秋简书刋误二卷
国朝毛竒龄撰竒龄作春秋，以春秋经文为据，古之简书，以左所述为据，古之防书，故此编刋经文之误以简书为名，皆以左为主，而附载公谷之异文，辨证其谬，因胡安国多从，谷梁并安国，亦排斥之，其舎左氏而从公羊者，惟襄公十四年衞侯衎出奔齐，一条耳，攷左虽晚出，而其文实竹帛相，公谷虽先立于学宫，而其初皆由经师口授，或记忆之失真，或方音之逓转，势所必然，不足为怪，竒龄必以为有意改经至于作，于飨作享，亦缕论之，殊为深诋，然其论防袲不当有，齐侯单伯，送王姬不应作逆，夜恒星不见，夜中星陨如雨，二夜字不应异，文公伐齐，纳子纠不应无子字，齐人殱于遂不应作瀐，曹羁出奔陈，赤归于曹，与郑忽出奔衞突归于郑，同例防洮，不应有郑世子华，栾书救郑，不应作侵郑，召公来，锡公命不应作赐命，襄公五年，救陈，不应作莒子，邾子，滕子，薛伯防虢之衞齐恶不应作石恶齐，栾施不应作晋，叔孙婼，不应名舎公防齐侯盟于黄，不应作晋侯衞赵阳不应作晋，赵阳皆极精核，至于蔑为姑，昧知昧为蔑，转而不知经删姑字为隠公讳，冬，宋人取长葛，知经不符，而不知宋以先王之后，用商正，取长葛，在建酉之月，则此冬而彼犹秋，亦间有未密之处，然其可取者则多矣，乾隆四十二年五月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
春秋简书刋误目录
卷一
隐公十六条    桓公十六条
庄公二十八条
钦定四库全书
春秋简书刋误卷一
翰林院检讨毛竒龄撰
汉艺文志有春秋古经十二篇，先儒目之为简书，即圣经也，其分十二篇者，以春秋十一公，每公得一篇，则十二篇也苐其书，不知亡于何时？唯三传传经则各有经文，载于其中，汉初行四家之学，有公羊，谷梁，邹氏夹氏而邹，夹无传，祗公谷二学，早立于学官，而诸生传之，顾两家杜撰，目不见策书，徒以意解经，故经多误字，而公羊且复以里音市语，谰謱其间，其所存圣经，己非旧矣，及左传行世，则始知有简书正文，冠策书首，故当时左公谷三传俱着竹帛，而左之为传，先于公谷，汉人亦称左氏为古学，公谷为今学，而其如左氏晚出公谷，立学反，先于左氏，是以治古学者，虽有张苍，贾谊张敞，贾逵服防辈不下于董仲舒，公孙辈之治今学，而诸生胶固，竞立门戸即加以前汉刘歆后汉韩歆两歆之争，必不能救，左氏膏肓之目而策书，简书总无闻焉，夫左氏之传，即是策书，左氏之经，即是简书，故夫子笔削，祗袭鲁国之简书，以为之本，即絶笔以后犹有旧，简书一十七条，见于左传则哀十四年，获麟以前，其为真简书，而以之作夫子之圣经，公羊，谷梁俱无与也，乃宋胡安国自为作传，而元人创八，比法直用，其书以取士，立学官，而着功令，明代遵之，每经凡四题，而春秋一经，则专以胡氏四传代夫子之经而圣经已亡，然且其所载传中者，原非简书，祗以谷梁本为据，而谷之与公，如狼狈屭屃，彼此呼吸，与左氏之所载者，全不相合，而于是圣经亡即简书，亦亡矣。予着春秋传念不及此，亦仍以胡氏所载为圣经，原本而反标，三传，诸字同异于其下，东阳李生紫翔者，着春秋纪传早已行世，及之官岭表，疑予传圣经之有未覈，属王生虎文问及之，予乃命犹子文辉，取三传圣经之各异者，以简书为主，而各注所误，而明标之，名曰刋误，嗟乎！前人之误其所厚，赖于后人之刋之者，岂止是与？
隐公【一十六条】
公及邾仪父盟于蔑【元年】
邾公羊作邾娄后同蔑公羊谷梁俱作昧
邾本附庸国，武王克商，封颛顼之后，名侠者于邾地，当时称邾，侠则邾祗一字明矣，公羊多一字曰：邾娄据旧解，邾人语声歇，末必有娄字，犹呉人发声，有勾字，越人发声，有于字，曰：勾呉于越类，然经文亦有之，如檀弓，邾娄考公之丧，哀十三年，于越入呉类，特此必不然者，谷梁，亦先左氏出而经文，始终祗一邾字，此非左氏改本又明矣，或曰，五等爵，国无两字，惟附庸有之，如须句颛臾，类则邾在桓，年已与齐桓相盟，防曾受王命进子爵自庄，十六年后，凡经文俱书，邾子则亦当改附庸两字之例，而公羊后，经必加娄，字于子，字之上，又何以称焉？
蔑亦名姑蔑，即鲁国卞县南姑城也，昧与蔑声转之误。
无骇帅师入极【二年】
骇谷梁作侅后同
庄子侅溺于马气谓咽食也无骇展氏名无考
纪裂繻来逆女【二年】
裂公谷作履【履裂声转】
纪子帛莒子盟于密【二年】
帛公谷作伯
据左传杜注裂繻，纪大夫子帛者，裂繻字也，公羊以帛字作伯字，而不能传曰：无闻焉尔，谷梁有二说，一以伯字连下读曰纪，子纪君也，伯者长也，伯莒子者，谓其盟，时长莒君而使为伯也，一以伯字连上读，曰：纪，君长于莒，君而为盟，则从来书盟，并不列长次于文中蔡衞滕薛俨然，争长次而书并不及，况以无据之长次，可上可下，而臆解经文，岂可为训乃胡氏，不知何据？谓经文有阙，一如甲戌，己丑之两及而俗儒解者，谓子伯皆爵名一人，而两爵自必有误，夫子因阙疑而慎言，其余则公谷所误，缘不见策书，其拟议固不足怪，胡氏岂不读左传？而其说如此，此必谓左氏不足据耳，夫不读左传？当读他书，许氏说文明曰：繻帛俱是缯，而徐注以繻为传符之帛，谓关门传符，当用帛，边以为信，则繻名帛，字在杜，注原自可据，况经字有必不可易者，不读汉书乎？终军出关，关吏予军繻，而军弃之，旧制，凡关吏讥察，出入必书，帛为符，裂而分之，曰裂繻，则此一裂字在左氏受简书时，必不豫知有终军之事，而改此文，而终军在汉武，朝亦并不知春秋之更有左氏，而故造此事，以求隂合于简书之字，此则履之必为裂帛之必不可为，伯有断然者。
况胡氏无学，既拾人之误，而又自坐以大误，夫欲解圣经，当亦取圣经而全读之，单读此经，则纪子者，子焉尔，或为子或为伯，当慎言焉，尔乃桓之六年，明曰：公防纪侯于郕，又曰：纪侯来朝，十有三年，又曰：公防纪侯，郑伯战齐师，十七年，又曰：公防齐侯，纪侯盟于黄，至庄四年，直曰纪侯大去其国，而纪亡矣，则是子虽阙疑，虽慎言亦不应荒心丧志，前后缪乱至于如此，如此而犹欲传经，何可矣。
尹氏卒【三年】
尹左传作君【说见毛氏传】
塟宋穆公【三年】
穆公谷作缪后同
穆缪通字礼记大传序以昭缪
衞州吁弑其君完【四年】
州谷作祝
此则有意变异矣，州吁见诸经，谁作祝者，此不过字声之，转而齐，鲁间人语音，有然如杂记，齐人有祝鸡翁呼鸡为州，州亦呼作祝，祝类，今漫入经，字乱矣，祝有读咒者亦作训，即训诅也，然是昼声州吁，岂得称昼吁乎？
公矢鱼于棠【五年】
矢公谷作观
杜注矢陈也，设张也，谓张施捕鱼之备，而观其所获，与庄子濠上观鱼祗，视其游泳不同，故此经有策书载，臧僖伯谏词一百六十余字，皆公谷所未见者，若止观鱼，则僖伯此谏为多事矣，且既有谏词，则其语自有着落，谏明以搜苖狝狩，与山林川泽之实为捕鱼，发论则自非观看之，谓杜甫观打鱼歌，不得谓观鱼歌也，又且简书与策书，照应策书，明曰：遂往陈鱼而观之，即又述简书一语书曰：公矢鱼于棠，书者简书，即此经也，然则经本如是矣。
衞师入郕【五年】
郕公作盛后同
郕与盛原俱读作成，然郕是国名史记，管蔡世家称郕，叔武为文王之子，武王之母弟，则同姓国也，虽他无所见，然文十二年，郕太子奔鲁经书，郕伯来奔，则固以伯爵而厯见于经者，乃复讹作盛是宋可作送衞可作彗史文，皆市牒矣。
郑人来渝平【六年】
渝公谷作输
此不过字形之误，虽异诂，而义实可通，渝者变也，输者纳也，按隐公为太子时，鲁惠曾与郑战于狐壤，而隐公见获，未经通好，至是，郑始来求成，是变怨为好，所谓更成，亦所谓输成也，但更而后输，更可包输，输不可包，更则渝盟胜矣，若公谷改输而仍解作渝，曰输堕也，且又以堕成，为不果成，则不特字义乖，即事实亦变，总由不见策书，而凭臆卜度，故至此。
冬宋人取长葛【六年】
冬左氏传文作秋
传文作秋，而经文原书，冬，杜氏曰：以秋取而冬始告也。
郑伯使宛来归祊【八年】
祊公谷作邴后同
祊本郑邑，周宣封郑，时有助祭泰山，汤沐之邑，曰：祊若邴，则说文曰：宋下邑在泰山，并非一地，揣其意，不过以同在泰山之邑，可借此作异而不知张州，李县有难通者。
公及莒人盟于浮来【八年】
浮来公谷作包来
不可解
挟卒【九年】
挟公谷作侠
公防齐侯于防【九年】
防公作邴
防又作邴不可解，祊是郑邑，防是鲁邑，邴是宋邑并未相通，据旧注鲁防邑在琅琊华县东南，臧武仲据防岂得据他国之邑，此皆无足道者。
夏公防郑伯于时来【十一年】
夏字下公谷俱有五月二字时来公作祁黎
时祁同音来，黎声转，总是谬误，即来原可读，作黎如商国，莱侯即黎侯，呉人伐州来，即楚州犂之采类，然公之读犂，则仍是里音，如如棠矢，鱼传以得利，为登来云，齐人口语，如是其非，史文了然耳。
桓公【一十六条】
侯来朝【二年】
公谷俱作纪
公防杞侯于郕【三年】
公作纪郕公作盛
此与前文俱是杞不是纪公谷误说见毛氏传
天王使仍叔之子来聘【五年】
仍谷作任
不可考
螽【五年】
螽公作后同
公防纪侯于郕【六年】
郕公作成后同
此郕是鲁邑与前郕国不同故左氏传文亦作成
齐人衞人郑人盟于恶曹【十一年】
左传有齐衞郑宋四国，反疑经阙，宋人非也，说见毛氏传。
公防宋公于夫钟【十一年】
钟公作童
公防杞侯莒子盟于曲池【十二年】
公谷作纪曲池公作殴蛇
此亦是不是纪公谷误夫童殴蛇不可考
公防宋公于虚【十二年】
虚公作郯
虚为宋地，郯则鲁地矣，总由不见策书，不得真事实，但知鲁宋相防则其地可宋，亦可鲁因别改一鲁地，而不知狡狯伎俩，其拙而可笑，止如此。
郑伯使其弟语来盟【十四年】
语谷作御
语御通字如越絶语儿乡即御儿乡类
宋人以齐人蔡人衞人陈人伐郑【十四年】
公以蔡人列衞人下
此非蔡衞争长之时不必有次第可据但作异耳
公防齐侯于艾【十五年】
艾公作鄗谷作蒿
公防宋公卫侯陈侯于袲伐郑【十五年】
公于宋公上加齐侯二字袲公作侈
公谷作异，总不出人名，地名字，形字声之间，至最狡狯者，则列国盟防次第，稍一颠倒，亦原无可考，至此经乃忽增，齐侯二字于诸侯，防伐之首，以为此必无证据，可掉臂耳，不知此一防伐是鲁，宋主谋合诸国以纳郑突伐郑，忽者，齐世德郑忽党忽而雠，突其在前，忽突出入无不齐，助忽而鲁助突，忽突不两立，齐鲁不并袒，岂有鲁谋纳突，于以伐忽而齐肻，与于其间者，公谷与胡氏丝毫不识经，并不识经之前后，而左涂右抹，□儿盗沸，锡思掩不备，乃不虞，动辄灭手，至于如此，嗟乎！可废然矣。
公防邾仪父盟于趡【十七年】
防公谷作及
夏五月丙午及齐师战于奚【十七年】
公无夏奚谷作郎
公与夫人姜氏遂如齐【十八年】
公无与字
庄公【二十八条】
单伯送王姬【元年】
送公谷作逆
送之为逆，此公谷之以字形，误者周制，王姬下嫁，诸侯必以同姓诸侯为之主婚，时庄王王姬下嫁齐襄，使我公主之，故单伯送之至鲁，以送必上卿，单伯者，正王国上卿，爵也，公谷误送作逆，实反经无理，乃妄为说曰：迎王姬，本我鲁事，此一单伯必鲁卿之受命于天子者，夫大国三卿，虽当命于天子，然并不曾有公伯诸爵，称于简册，且单本畿内采地，而世以采为氏者，春秋称单伯，单子单穆公单成愆，无非王官，并无一鲁卿得参预其间，其谬误，固不待言，特揣其鄙意，必因文，十四年，单伯如齐，齐人执单伯，并执子叔姬以为单伯，必鲁卿，鲁使故得与我姬并执是，必逆王姬之，单伯与叔姬同执之，单伯前后一人，皆此鲁卿，而不知策书明云，鲁襄仲使告于王，请以王命求叔姬，故王遣单伯如齐，而齐商人以弑逆之贼，并抗王命而执之，是前后单伯简策显然，公谷目不见简策，而胡氏以盲，工事瞽师，总皆不见，宜乎两传，两遵之也，且此单伯必非文，十四年之单伯，庄元至文十四，约八十余年，其断非一人，又可知也。
公次于滑【三年】
滑公谷作郎
齐师迁纪，公将防，郑伯与谋救纪，而郑伯以国难辞之，故次于滑，则公己出国，与郑通说，非郎明矣，特旧注滑是郑地则不然，当是同姓一小国，而与郑隣者，观后郑伐滑，则非郑地，秦人入滑而晋曰：伐我同姓，则同姓国矣，其后齐桓防幽有滑伯在，许男下，或即此耳。
夫人姜氏享齐侯于祝邱【四年】
享公谷作飨
公及齐侯狩于禚【四年】
禚公谷作郜
前二年防禚惟公郜而谷不然今公谷同不可解
郳黎来来朝【五年】
黎左作犂【别出字】
齐人来归卫俘【六年】
俘公谷与左氏传文俱作寳
简书是俘，而左氏策书，文原是寳字杜氏谓：公谷与策书俱然，此必经文有误者，且云：俘囚也，俘必以人，而卫所归，是寳物，因以为疑，而孔氏正义，则直云寳与保古字通用，此以俘保字形近致误，则笑话矣。按：尔雅俘取也，其注云：如书言，俘厥寳玉则囚人曰：俘取寳玉亦曰俘，此正俘寳玉也，其云书言者，以书序汤，既胜夏，遂伐三朡，俘厥寳玉谊伯谊，仲作典寳则献俘作书，而反以典寳名篇简书，专言俘与策书，专言寳俱可通矣。杜孔偶不见及耳。
夏四月辛卯夜，恒星不见，夜中星陨如雨，【七年】。
陨公作霣后凡陨字皆同辛卯夜夜字谷作昔
庄子昔，昔梦为国君谓夜夜也，乐府，夜夜曲作昔，昔盐，然此经两夜字而上，夜作，昔下夜不作，昔岂有此理！
甲午治兵【八年】
治公作祠
古治兵振旅，皆以教战，然必于出师之际，告庙行事，故亦称祠兵，今师次于郎，徒以俟期之，故选日教战，即有告亦载主耳，公谷称祠兵，左以为治兵于庙，皆非策，书文也，且我师以正月，次郎，甲午者，即正月中日耳，古干支皆记日无记年与月者，以此月出师，即以此月习战，而公羊曰：久胡氏曰役久，何以解之？
夏公及齐师围郕郕降于齐师【八年】
郕公作成
公初以郕作盛，郕国也，后以郕作成，郕邑也，今围者郕国，而亦作成，且自为说曰：成本是盛而以讳灭同姓，故作成则成之，与盛皆字，音相同之，别出字也，何讳何不讳？寃哉！
公及齐大夫盟于蔇【九年】
蔇公谷作暨
夏公伐齐纳子纠【九年】
子纠公谷作纠
子纠去子，字无理，孔氏正义云：案今定本经文纠字上有子字，则在唐时尚有经文定本，今亡之矣，乃胡氏直曰纠不书子者，明纠不当立也。则请读后经，九月，齐人取子纠杀之，此公谷与左氏文总无异也。岂夏不当立，九月当立耶。
荆败蔡师于莘以蔡侯献舞归【十年】
舞谷作武
齐侯宋人陈人蔡人邾人防于北杏【十三年】
齐侯谷作齐人
说见毛氏传
宋人齐人邾人伐郳【十五年】
郳公作儿
郳即前郳黎来之郳也公前作郳此作儿不可解
防齐侯，宋公，陈侯、卫侯、郑伯、许男、滑伯，滕子同盟于幽【，十六年，】防上公有公字，许男下，公谷有曹伯二字。
不可考
齐人执郑詹【十七年】
詹公作瞻后同
齐人殱于遂【十七年】
殱公作瀐
齐人不死于水而死于陆，且此时无海戍，又无呉人，水犀军，即晋阳之灌，亦属后起，谁为瀐之？乃何休解曰：投药于水中，使饮食而死，则瀐者没也，药死而曰没，死非信史矣。
齐人伐戎【二十年】
戎谷作我
无传不可考
春王正月肆大【二十二年】
公作省
大省原不可解，何休解曰：谓子卯日也，夏商以子卯日亡，此日当省，但居丧不避，子卯日，桓有母丧，而避子卯而不哭，则过度矣，肆者过度也，则尤不可解，按檀弓子卯不乐，士丧礼，既殡之后，朝夕哭，不避子卯，则子卯二日，吉事避而丧事不避，礼固有之，然未闻名为省也。且桓虽不念母，然子卯不哭，出自何书？此经与此传不问简策，从未有子卯二字，稍见行列，不知东汉何劭，公何由知之？如此而欲作公羊墨守，不亦恑哉！
陈人杀其公子御寇【二十三年】
御公谷作御
御御通字列御寇亦作御寇
冬戎侵曹曹羁出奔陈赤归于曹【二十四年】
郭公【二十四年】
左以此两经分四节公谷，以戎侵曹，曹羁出奔陈，作一节，赤归于曹，郭公连作一节。
此经失策书，故左氏无传，但左氏分四节者，以一节为一事，不相干也，公谷皆以侵曹奔陈，为一节，一事赤归，郭公又一节一事，其以侵曹奔陈，为一节者，谓戎来侵曹，曹君欲亲战，而曹大夫名羁者，三谏不聴，去而奔陈，此一事也，赤归，郭公又一节者，谓曹君为戎所杀，适有失国之君，名赤者，从外归于曹，而曹无名赤之人，问之，葢郭公也，此又一事也，于是何休解曰：郭公有地之君失国来，曹当书出奔，今书归者，一似此人之来，有类乎所杀之曹君，諡之为郭公而还，归于曹者，而其实则但是赤归，不是曹君，归其不书，奔者从微者例也。则此一郭公既是郭君又且假之为曹君之諡，或为赤郭公，或为曹，郭公无论，諡法无郭名，即曹君射姑前年书卒，其子僖公并未见杀，儿曹呕哑，了无根据，乃范注谷梁较胜于休，且其时有徐干，薄氏辈两相论辨，而终不能变其说，六经皆齐谐矣，唯杜氏注左传直云曹羁，葢曹世子也，先君既塟而不称爵者，以微弱出奔，故曹人不能赴也，赤即曹僖公也，葢为戎所纳，故曰归也，则曹羁出奔陈，赤归于曹，一如桓，十一年，郑忽出奔卫。突归于郑，简书前后书法，恰合，此真以经解经之最善者，然犹有据史记世家与年表谓曹僖名夷不名，赤以为质难，总谓不如阙疑耳，若正义载贾逵说，谓羁是曹君赤，是曹公子之为戎，女出者，故戎侵曹逐羁而纳赤，此说与杜氏同而较详于杜，且颇有理，焉知非东汉初原有师承而为杜氏所据者若此者，又何必过难焉。
春公伐戎【二十六年】
公无春字
桓无秋冬，定无正月，便云有意削之，今庄并无春耶？
公防齐人宋人救郑【二十八年】
公有邾娄人三字在宋人下
冬筑郿【二十八年】
郿公谷作微谷梁注引左传作麋今左亦作郿
春新延廐【二十九年】
廐公谷作廏
师次于成【三十年】
左无师字
此我师之救鄣者也左氏无策书并失师字
冬十月己未子般卒【三十二年】
已公谷作乙
无考
春秋简书刋误卷一
钦定四库全书
春秋简书刋误目录
卷二
闵公一条    僖公三十二条
文公二十二条  宣公十五条
成公十五条   襄公三十七条
昭公四十四条  定公二十一条
哀公十一条
钦定四库全书
春秋简书刋误卷二
翰林院检讨毛竒龄撰
闵公【一条】
公及齐侯盟于落姑【元年】
落公谷作洛
僖公【三十二条】
邢迁于夷仪【元年】
夷公作陈后同
公防齐侯宋公郑伯曹伯邾人于柽【元年】
柽公作朾
公败邾师于偃【元年】
偃公作缨
公子友帅师败莒师于郦获莒拏【元年】
郦公作犂谷作丽
虞师晋师灭下阳【二年】
下公谷作夏
齐侯宋公江人黄人盟于贯【二年】
贯公作贯泽
按贯宋地梁国蒙县有贯城即贯城也然并无泽
公子友如齐涖盟【三年】
公子下谷多季字涖公谷作莅后同
齐人执辕涛涂【四年】
辕公谷作袁后陈轘颇亦同
公孙兹帅师会齐人，宋人，卫人，郑人，许人，曹人侵陈，【四年】。
兹公作慈后同
防王世子于首止【五年】
止公谷作戴后同
公会齐侯，宋公，陈世子欵，郑世子华，盟于母，【七年】。
谷作宁
母即髙平泥母亭宁泥总是音转之误
曹伯斑卒【七年】
斑公作般
斑原通般经，顔班鲁班，皆作般，即斑亦然，内则马黒脊而般臂，汉郊祀歌，般般之兽。
公防王人，齐侯，宋公，卫侯、许男、曹伯，陈世子欵盟于洮，郑伯乞盟，【八年】。
陈世子欵下公有郑世子华
此因前年母之防，有陈世子欵，郑世子华两人，故此亦搀入之，不知母之会，以郑世子为齐所恶，故郑使世子请盟于齐，则世子与防实，郑伯使之也，今盟洮以谋王室，因郑伯新服未得徴及故乞盟，向使世子得与防则郑伯既使其子不必又身乞盟矣，此皆与本经前后不相顾者。
春王正月宋公御説卒【九年】
正月公谷作三月御谷作御
正三字形之误，或谓是年夏，齐桓葵邱之防宋公子襄公新立，而经称宋子，以宋公未塟，故有是称。则必防期与塟期相近似，须三月不知诸侯五月，始塟虽春正至，夏未晚也。周制，天子诸侯未塟皆可以改服行事，晋平之改服，会湨梁，亦犹此也。观此，则苏轼之据晋平，必不改服，因以责康王冕服非周公之礼，真无状矣。
甲子晋侯诡诸卒【九年】
甲子公作甲戌诡左旧本作佹
总不可考此非长厯所能推者
晋里克杀其君之子夷齐【九年】
杀公作弑
左以先君未塟故称杀与后弑其君卓正有别
冬大雨雪【十年】
雪公作雹
春王三月庚午日有食之【十二年】
三月谷作正月
季姬及鄫子遇于防使鄫子来朝【十四年】
鄫公谷作缯后同
防陈人蔡人楚人郑人盟于齐【十九年】
会上公有公字
宋公，楚子，陈侯、蔡侯、郑伯，许男、曹伯会于盂，【二十一年】。
盂公作霍谷作雩又谷别本作宇
盂雩宇声误而霍又雩形之误总宋地而已
齐侯伐宋围缗【二十三年】
缗谷作闵后同
公防莒子卫速盟于向【二十六年】
速公作遫后卫侯速仲孙速郑游速皆同
齐人侵我西鄙，公追齐师至酅，勿及【，二十六年】。
酅公谷作嶲勿左作不
楚人灭夔以防子归【二十六年】
夔公作隗
隗本狄族赤狄之以国为氏者，晋叔隗，季隗是也，若防本蛮国，与楚同姓，皆祝融之后，故此防书以不祀祝融，灭之，而又改作，隗谬矣。
公会晋侯，齐侯，宋公，蔡侯，郑伯，陈子，莒子，邾子，秦人于温【二十八年】。
谷无齐侯二字
天王狩于河阳【二十八年】
狩谷作守
巡狩可通守搜狩而通守即是字误
防王人，晋人，宋人，齐人，陈人，蔡人，秦人，盟于翟泉，【二十九年】。
会上公有公字翟公作狄
卫迁于帝邱【三十一年】
于谷作于
郑伯捷卒【三十二年】
捷公作接
晋人及姜戎败秦于殽【三十三年】
左谷秦下有师字
公伐邾取訾娄【三十三年】
訾娄公作丛谷作訾楼
文公【二十二条】
楚世子商臣弑其君頵【元年】
頵公谷作髠
公孙敖防宋公，陈侯、郑伯、晋士縠盟于垂陇，【二年】。
陇公谷作敛【声转】
晋阳处父帅师伐楚以救江【三年】
公谷无以字
王使召伯来会塟【五年】
召伯谷作毛伯
晋侯驩卒【六年】
驩公作讙
晋狐射姑出奔狄【六年】
射谷作夜
取须句【七年】
句公作朐
须句即东郡须昌与齐郡临朐不同
晋人及秦人战于令狐晋先蔑奔秦【七年】
蔑公作昧奔上有以师二字
据防书，晋襄公卒，使先蔑迎公子雍于秦，将立之，已而立灵公，遂背先蔑而拒秦于令狐，其曰战者，以秦晋有隙，且是时秦多以徒卫送雍因之，赵盾辈以师御之，若先蔑，则并无师也，左氏防书有误，有先蔑将下军，语以使秦之人而忽作，拒秦之帅已不可解，公竟以师字搀入经文，益贸贸矣。
公子遂防雒戎盟于暴【八年】
雒公作伊雒
公孙敖如京师不至而复丙戌奔莒【八年】
公无而字
楚子使椒来聘【九年】
椒谷作萩
尔雅：椒本作茮，此又以茮误萩者，但楚词申椒，楚大夫椒举类皆作椒，无别出字。
楚子蔡侯次于厥貉【十年】
厥公作屈
楚子伐麋【于一年】
麋公作圈
麋本蛮国之有名者，防书称麋子，其国在下隽巴陵诸地与卷读，圏之在河南郡者大别。
叔仲彭生会晋郤缺于承筐【十一年】
公谷无仲字筐公谷作匡
秦伯使术来聘【十二年】
术公作遂
术原通，遂学记术有序，即遂有序，月令审端经术，即审端径遂，但人名须有专字，况此即西乞术尤，秦穆三帅之有名者，臯陶作咎由，以音同也，今术之与遂，则终是变音字矣，向使称公子遂为公子术，其能从乎？
季孙行父帅师城诸及郓【十二年】
郓公作运后同
世室屋壊【十三年】
世室左谷皆作大室
大室是周公庙室世室，则伯禽庙也，左氏但作大室不指何公庙，谷梁以为伯禽，有大室，又谬矣。
公如晋卫侯防公于沓【十三年】
公防下无公字
公及晋侯盟，公还自晋，郑伯防公于棐【，十三年】。
谷还上无公字棐公作斐后同
公子遂及齐侯盟于郪邱【十六年】
郪公作犀
宋人弑其君杵臼【十六年】
杵公作处后齐侯杵臼卒亦同
古人名杵臼多矣此岂可以音同出别字乎
塟我小君声姜【十七年】
声公作圣
宣公【十五条】
晋赵穿帅师侵崇【元年】
崇公作栁
崇秦之与国，即文王伐崇，地也，公改栁而曰天子之邑，则与防书，晋将求成于秦，而先侵崇以要其成为不合矣，且晋固无道，然伐天子邑，亦安据乎？况后经有秦师伐晋，报侵崇之役，则经且不识而故为作异，多见其陋劣耳。
晋赵盾弑其君夷臯【二年】
臯公作獋
楚子伐陆浑之戎【三年】
公谷俱无之字陆浑公作贲浑后同
齐髙固来逆子叔姬【五年】
左无子字
夫人嬴氏薨【八年】
嬴公谷作熊
楚人灭舒蓼【八年】
蓼公作鄝
塟我小君敬嬴【八年】
敬嬴公谷作顷熊
嬴熊氏固不可考，若敬则諡也。敬嬴系文，妾为宣之生母，使宣公不以为母，鲁国不以为夫人，则已矣，既己为母，为夫人而立諡，则亦何恶于嬴而致有此作者，好异，徒欲于人名地名，别出一音，近形近之字，而不知此一字是諡，有不可者，按諡法甄心动，惧曰：顷妇人无此諡。
陈杀其大夫泄冶【九年】
泄公谷作泄
公孙归父帅师伐邾取绎【十年】
绎公作蘱
楚子陈侯郑伯盟于辰陵【十一年】
辰陵谷作夷陵
辰陵陈地，谷改夷陵，而范注作齐地则与楚，郑陈三国盟防，何涉矣！谷梁以为辰必楚地，如辰阳之辰，故以南郡之夷陵，别出之，范注又误耳。
纳公孙宁仪行父于陈【十一年】
宁公作
齐师伐莒【十三年】
公作伐卫
伐莒有前事伐卫则不知何事不可考
晋杀其大夫先縠【十三年】
縠谷作谷
仲孙蔑防齐髙固于无娄【十五年】
无娄公作牟娄
母亦作无以齐人读无为牟母总里音也
成周宣榭火【十六年】
榭公谷作谢火公谷作灾
成公【十五条】
王师败绩于茅戎【元年】
茅公谷作贸【声转】
帅师防晋郤克，卫孙良，曹公子首及齐侯战于鞌【，二年】。
首公谷作手公别本又作午
及国佐盟于袁娄【二年】
袁谷作爰
晋郤克卫孙良夫伐廧咎如【三年】
廧公作将谷作墙
叔孙侨如防晋荀首于縠【五年】
首公作秀
晋栾书帅师救郑【六年】
救公作侵
此晋楚争郑，故前经书楚公子婴齐帅师伐郑，而后经即书，晋栾书帅师救之，如此而又改救作，侵则不特，防书大篇俱可废，即圣经无前后文矣，然则断烂之说，二有之，宋人不足怪也。
天子使召伯来锡公命【八年】
锡别本作赐
此简书原是锡字，惟胡本圣经误作赐字，反将左，本俱改作赐，而以锡为别出，字谬矣。按庄元年，王使荣叔来锡桓公，命文元年，天子使毛伯来锡公命，皆是锡字周制，诸侯即位，天子颁以命圭，使朝时合瑞，谓之锡命，此八年始锡，故杜氏谓之为缓，然其礼则昭然者，谷梁，胡氏不知礼，并不知春秋，一曰不正，再曰不王，总是妄说，见文元年。
冬十月【十年】
公无此三字
晋侯使郤犨来聘【十一年】
犨公作州后同
公会晋侯卫侯于琐泽【十二年】
琐泽公作沙泽
曹伯庐卒于师【十三年】
庐左作卢
晋侯执曹伯归于京师【十五年】
公归下有之字
晋人执季孙行父舎之于苕邱【十六年】
苕公作招
公孙婴齐卒于貍脤【十七年】
脤公作轸谷作蜃
晋侯使士鲂来乞师【十八年】
鲂公作防后同
襄公【三十七条】
晋韩厥帅师伐郑，仲孙蔑防，齐崔杼，曹人，邾人，杞人次于鄫【元年】。
厥公作屈鄫公作合
夫人姒氏薨【四年】
姒公作弋后姒氏卒塟定姒皆同
防吴于善道【五年】
道公谷作稻
公会晋侯，宋公，卫侯、郑伯、曹伯，齐世子光救陈【，五年】。
曹伯下公谷有莒子邾子滕子薛伯
此楚伐陈，而晋防诸侯以救之也，方秋会戚，时原有莒，邾，滕，薛四国，然已经归国，而遣戍陈矣，及冬，楚再伐陈，而又有是会，则其不必与前会相同可知也。不然前，会有吴人鄫人，而此亦无之。何耶？
郑伯髠顽如会未见诸侯丙戌卒于鄵【七年】
顽公谷作原鄵公谷作操
郑人侵蔡获蔡公子燮【八年】
燮公作湿后同
宋灾【九年】
灾公作火后陈灾亦同
据公文，自言外灾不书，此何以书？则明是灾，不是火，岂经本又别出耶？
遂灭偪阳【十年】
偪谷作傅
偪阳地在彭城傅阳县则傅亦地名之别出者
盗杀郑公子騑【十年】
騑公谷作斐
同盟于亳城北【十一年】
亳公谷作京
京亳皆郑地不过各出一地耳
楚人执郑行人良霄【十一年】
良霄谷作良宵
莒人伐我东鄙围台【十二年】
台谷作邰
夏取邿【十三年】
邿公作诗【同音】
郑公孙虿会吴人于向【十四年】
虿公作囆后郑伯虿卒亦同
卫侯出奔齐【十四年】
卫侯下公有衎字
诸侯出奔例书名此简书阙文公羊补之是也
齐侯伐我北鄙围成【十六年】
成左作郕【同字】
邾子牼卒【十七年】
牼公谷作瞷
齐侯伐我北鄙围桃【十七年】
桃公作洮
齐髙厚帅师伐我北鄙围防【十七年】
左氏无齐字
齐师伐我北鄙【十八年】
齐师谷作齐侯
诸侯盟于祝柯【十九年】
柯公作阿
齐侯环卒【十九年】
环公作瑗
郑杀其大夫公子嘉【十九年】
嘉公作喜
陈侯之弟黄出奔楚【二十年】
黄公谷作光后同
公防晋侯，齐侯，宋公，卫侯、郑伯、曹伯，莒子，邾子，薛伯、杞伯，小邾子于沙随，【二十二年】。
邾子下公谷有滕子
邾畀我来奔【二十二年】
畀我公作鼻我
叔孙豹帅师救晋次于雍榆【二十三年】
榆公谷作渝
公孙夏帅师伐陈【二十五年】
夏公作囆
吴子遏伐楚门于巢卒【二十五年】
遏公谷作谒
叔孙豹防晋赵武，楚屈建，蔡公孙归生，卫石恶，陈孔奂，郑良霄，许人，曹人于宋，【二十七年】。
奂公作瑗后同
卫侯之弟鱄出奔晋【二十七年】
鱄谷作专
犹吴专诸之为鱄诸也
仲孙羯会晋荀盈齐髙止宋华定，卫世叔仪，郑公孙段，曹人、莒人，滕人，薛人，小邾人城杞【，二十九年】。
仪公作齐莒人下公谷有邾人
楚子使防罢来聘【三十年】
罢公作颇
宋灾宋伯姬卒【三十年】
伯姬上公谷俱无宋字
天王杀其弟佞夫【三十年】
佞公作年【声转】
叔弓如宋塟宋共姬【三十年】
共姬上谷无宋字
昭公【四十四条】
叔孙豹防晋赵武，楚公子围，齐国弱，宋向戍卫齐恶，陈公子招，蔡公孙归生，郑罕虎，许人，曹人于虢【元年】。
弱公作酌，齐恶公作石恶，罕公作轩，虢公作漷谷作郭。
卫石恶，即石碏之后，以上卿屡与盟，防前五年，卫人讨氏之党，因出奔晋，经于襄二十八年，书，夏，卫石恶出奔晋，是也。公羊但知改地名，人名以见异，而石恶又屡见盟会，遂改作石恶，但不知于数年前之经，何以漠然不一观也，吾故曰，公谷胡氏，皆全然不知，春秋为何物者，非妄语也。
晋荀吴帅师败狄于大卤【元年】
大卤公谷俱作太原
大卤，即太原故左氏防书，亦曰败狄于太原，但简书是大卤，何必又尔。
楚子麋卒【元年】
麋公谷作卷
滕子原卒【三年】
原公作泉
遂灭赖【四年】
赖公谷作厉
厉赖声转通字如汉书无赖作无厉可见
仲弓帅师败莒师于蚡泉【五年】
蚡公作濆谷作贲
叔孙婼如齐涖盟【七年】
婼公作舎圣经时本皆因此致误今改正
叔孙婼，即叔孙昭子叔孙豹之子也，春秋防书或称婼，或称昭子，或称叔孙氏，并不名舎其得名舎者或叔孙武叔之子，叔孙舒舒舎转音可以别出，然其人不见于春秋，惟哀廿六年，左附录有之，此时未能与国事也，公羊好作异，误取式，叔之子作昭子，而胡氏圣经，则又误袭公羊本而自元迄今，遂至简防二书絶不相对者凡七经，亦惨极矣，今逐一改正，真一快事，后不再赘。
齐栾施来奔【十年】
齐公作晋
此齐之栾氏也，栾施即公子，栾之孙，字子旗者与髙鲍皆彊族，称栾髙氏今为子良同族所逐，因而来奔，公羊目不见防书，只知晋有栾氏，齐未必有，遂改齐作晋，此真罔诞，可笑之甚者，说见毛氏。
季孙意如叔弓仲孙貜帅师伐莒【十年】
意如公作隠如后同
叔孙婼如晋塟晋平公【十年】
婼公作舎圣经时本亦作舎今改正
十有二月甲子宋公成卒【十年】
成公作戍后杞伯成卒于防许男成卒皆同
春王二月叔弓如宋塟宋平公【十一年】
二月公作正月
二月塟尚速况正月耶
仲孙貜防邾子盟于祲祥【十一年】
祲祥公作侵羊
季孙意如防韩起【至】于厥憗【十一年】
厥憗公作屈银
楚师灭蔡执蔡世子有以归【十一年】
有谷作友
楚杀其大夫成熊【十二年】
熊公作能谷作虎
公子憖出奔卫【十二年】
憖公作整
憖之为银以声今为整又以形亦何必然
楚公比【至】弑其君于干谿【十三年】
谿谷作溪
楚公子弃疾杀公子比【十三年】
杀谷作弑
公子比弑君贼，且名未列于诸侯，乌得称弑特，弃疾非讨贼耳，正义谓此杀字，如蔡人杀陈佗，齐人杀无知，卫人杀州吁，公子瑕之类。
公子夷末卒【十四年】
末公作昧
蔡朝吴出奔郑【十五年】
朝公作昭无出字
楚子诱戎蛮子杀之【十六年】
蛮公作曼后同
晋荀吴帅师灭陆浑之戎【十七年】
公谷无之字
曹公孙防自鄸出奔宋【二十年】
鄸谷作梦
盗杀卫侯之兄絷【二十年】
絷公谷作辄
宋华亥向宁华定出奔陈【二十年】
宁公作
叔辄卒【二十一年】
辄公作痤
蔡侯朱出奔楚【二十一年】
朱谷作东
大搜于昌间【二十二年】
间公作奸
叔孙婼如晋【二十三年】
婼公作舎圣经时本亦作舎今改正
晋人执我行人叔孙婼【二十三年】
婼公作舎圣经时本亦作舎今改正
吴败顿，胡，沈，蔡，陈、许之师于鸡父，胡子髠，沈子逞灭，获陈夏齧【，二十三年】。
父公作甫逞公作楹谷作盈
公如晋至河有疾乃复【二十三年】
公至河下有公字
婼至自晋【二十四年】
婼公作舎上有叔孙字圣经时本亦然今改正
防书述简书曰：二月，婼至自晋，则无叔孙字可知也。此与十四年春，意如至自晋，无季孙字书法正同，但不意二全不见防书，且全不读圣经如此。
杞伯郁厘卒【二十四年】
郁公作郁
叔孙婼如宋【二十五年】
婼公作舎圣经时本亦作舎今改正
叔诣防晋赵鞅，宋乐大心【至】于黄父，【二十五年】。
诣公作倪后同大心公谷作世心后同
有鸜鹆来巢【二十五年】
鸜公作鹳
己亥公孙于齐次于阳州【二十五年】
己亥谷作乙亥阳公作杨
叔孙婼卒【二十五年】
婼公作舎圣经时本亦作舎今改正
郑伯宁卒【二十八年】
宁公作后滕子宁卒亦同
季孙意如防晋荀跞于适厯【三十一年】
跞公谷作栎后同
黒肱以滥来奔【三十一年】
肱公作弓
仲孙何忌防晋韩不信齐髙张宋仲几，卫世叔申，郑国参，曹人，莒人，薛人，杞人，小邾人城成周，【三十二年】。
世叔谷作大叔莒人下公有邾娄人谷有邾人
定公【二十一条】
二月辛卯邾子穿卒【三年】
二月公谷作三月
仲孙何忌及邾子盟于拔【三年】
拔公作枝
蔡公孙姓帅师灭沈【四年】
姓公作归姓后同
公及诸侯盟于臯鼬【四年】
臯鼬公作浩油
蔡侯以吴子及楚人战于柏举【四年】
柏举公作伯莒谷作伯举
吴入郢【四年】
郢公谷作楚
春王三月辛亥朔日有食之【五年】
三月公作正月
齐侯卫侯盟于沙【七年】
沙公作沙泽
晋士鞅帅师侵郑【八年】
士鞅公作赵鞅
公防齐侯于夹谷【十年】
夹谷公谷作颊谷后同
齐人来归郓讙隂田【十年】
谷田上有之字
宋公子地出奔陈【十年】
地公作池后同
齐侯卫侯郑游速防于安甫【十年】
安甫公作鞌
宋公之弟辰暨仲佗石彄出奔陈【十年】
暨字下公谷俱有宋字
公防齐侯盟于黄【十二年】
齐侯公作晋侯
鲁定与齐景同谋叛晋，故为此盟，乃又改齐作晋，茫然不知矣。
荀寅士吉射入于朝歌以叛【十三年】
荀寅下公有及字
卫赵阳出奔宋【十四年】
卫公谷俱作晋
赵阳卫大夫赵氏，名阳者，以其党于公叔文子之子，公叔戍故卫侯并逐之，杜氏谓赵阳即赵黡之孙而正义，据世本谓懿子兼即赵黡，生昭子举，举生赵阳是显，有名据，而公谷极陋，只知晋有赵氏他国，未必有遂奋笔改此，此与前齐，栾施来奔，改晋栾施同一笑，话只前谷不改，而此即同改鹣鹣，有异翼与。
二月，楚公子结，陈公孙佗人帅师灭顿，以顿子牂归【，十四年】。
二月公作三月公孙作公子牂作牄
于越败吴于檇李【十四年】
檇公作醉
檇原有醉音
公防齐侯卫侯于牵【十四年】
牵公作坚又作掔
郑罕达帅师伐宋【十五年】
罕公作轩
此郑公子罕后为郑穆七族之一焉得有别出字
齐侯卫侯次于渠蒢【十五年】
渠蒢公作蘧蒢
哀公【十一条】
鼷鼠食郊牛【元年】
谷郊牛下有角字
季孙斯叔孙州仇帅师城启阳【三年】
启公作开
此汉儒避景帝讳而未改复者
春王二月庚戌盗杀蔡侯申【四年】
二月公作三月杀公谷作弑
亳社灾【四年】
亳公作蒲
此胜国之社以旧都商亳故名焉得有别出字
春城毗【五年】
毗公作比又作芘
城邾瑕【六年】
瑕公作葭
齐陈乞弑其君荼【六年】
荼公作舎
齐人取讙及阐【八年】
阐公作僤后同
公防卫侯宋皇瑗于郧【十二年】
郧公作运
晋魏曼多帅师侵卫【十三年】
曼下公无多字
盗杀陈夏区夫【十三年】
区公作彄
春秋简书刋误卷二