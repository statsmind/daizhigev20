钦定四库全书    经部五
春秋传       春秋类
提要
【臣】等，谨案春秋传十五卷，宋刘敞撰，敞所作春秋，权衡及意林，宋时即有刊本此，则诸家藏弆皆写本相，近时通志堂刻入经解，始有板本，故论者或疑其伪，然核其议论，体裁与敞，所着他书一一脗合，非后人所能赝作也，其书皆节録三事迹，断以已意，其褒贬义例，多取诸公羊，谷梁，如以庄公围郕，师还，为仁义以公孙宁、仪行父为有存国之功，以晋杀先縠为疾，过以九月，用郊为用人，而赵鞅入晋阳，以叛一条，尚沿三，以地正国之谬，皆不免于胶固，其经文杂用三，不主一家，每以经传连书，不复区画，颇病混淆，又好减损，三字句，往往改窜失真，如左传惜也，越竟乃免句，后人本疑非孔子之言，敞改为讨贼，则免而仍以孔子曰三字冠之，殊为踳驳，考黄，伯思东观余论，称考正书，武成实始于敞，则宋代改经之敞，导其先宜其视，改为固然矣。然论其大致，则得经意者为多，葢北宋以来，出新意解，春秋者自孙，复与敞始复沼啖，赵之余波，几于尽废，三敞则不尽，从亦不尽废，故所训释为逺胜于复焉，乾隆四十六年十月恭校上。
总纂官臣【，臣】纪昀，【臣】陆锡熊，【臣】孙，士毅。
总 校 官【臣】陆 费 墀
春秋传原序
石林叶氏谓庆厯间欧阳文忠公以文章擅天下，世莫敢抗衡，刘原父虽出其后，以通经传学自许，文忠亦以是推之，作五代史，新唐书凡例多问，春秋于原父，又曰：原父为春秋知经而不废，传亦不尽泥传，据义攷例以折衷之经传，更相明，虽间有未然，而渊源已正，今学者治经不精，而苏孙之学，近而易明，故皆信之，而刘以难入，或诋以为用意太过，出于穿凿，彼葢不知经无怪其然也？石林所谓苏孙葢指子由莘老也，晁公武谓刘氏传如桓，无王季友卒，胥命用郊之类，皆古人所未言，诸公之推，伏原父者若此，今观权衡之作折衷，三家旁引曲证，以析经义，真有权之无失，轻重衡之，得其平者传十五卷，集众説而断以已见文类公谷，独意林一编元吴莱谓多遗缺，疑未脱，藳之书，然究而论之，皆经学名书也，宋四明史有之，刋权衡，意林于清江，其本犹有传者，传则出于録本，人或以为非真观，其文义与二书合，疑非赝鼎，故并刋之，以传示学者。
钦定四库全书
春秋传卷一
宋 刘敞 撰
隐公
元年春王正月，传曰：元，始也，正正也，君即位，必以正始言之，加王为大受命也，何言乎大受命，王者受命于天，诸侯受命于君，曷为先言春而后言王，王者法天也，公何以不言即位，成公意也，何成乎公之意？公故让国也，公欲让国奈何？隐公之与桓公，皆惠公子也，隐公长桓公幼，惠公爱之，欲使为嗣，而不可则以命隐公，隐公即即位，弗忍背也，终将致国乎？桓曰：吾为子摄矣，然则正乎不正，不正则其言成之，何将以恶桓也？曰：能以国让，是非贤乎？三月，公及邾仪父盟于蔑，仪父者何？邾之君也，何以名字也，曷为称字？附庸也，附庸，则何以称字？诸侯称爵，大夫称名，贱者称人，何如则谓之附庸，公侯百里，伯七十里，子男五十里，不及五十里，附于诸侯，曰附庸，公九命，侯伯七命，子男五命，附庸，四命盟者何？杀牲载书，而约也防者何约信命事而不杀也，盟曷为或言防或言及及直及也，防又防也古者六嵗而防十二嵗而盟亟防非礼也，亟盟亦非礼也。夏五月，郑伯克段于鄢，克之者，何戡之也？戡之者何？杀之也？何以不言杀？段有徒众，非直杀一人者也，段有徒众，奈何？郑武公夫人曰姜氏，生庄公寤生，及太叔段，段多材而好勇，夫人爱焉，请于武公以为后，不可武公死，庄公立，夫人请分国以封段段封于京，缮甲治徒，将以袭郑，夫人将间之，国人不义，庄公伐，诸京太叔出奔，公退而杀诸鄢，然则何以不言弟？段不弟，故不弟也，讨贼者称人以杀之，此杀有罪，其称郑伯何？杀世子母弟，自君甚之也，曷为甚之？郑伯将封段，祭仲谏曰：无以为也，都城过百雉，国之害也，故先王之制，大都三国之一，中都，五国之一小都九国之一，今京已侈侈，必僣僣必乱，若王制，何庄公曰：夫人欲之，无所辟，段使西鄙，北鄙贰于已，公子吕曰：国不可贰，贰则失民，不如损之，庄公曰：吾姑候其毙焉，古者不以私害公，不以政假人，不以小忍乱大谋，庄公以私害公，以政假人，以小忍乱大谋，昉乎段之乱，郑者庄公为之也，鄢郑地也，其曰于鄢，何于鄢逺矣犹曰取之其母之怀中而杀之云尔，秋七月，天王使宰喧来归惠公仲子之赗，宰者何氏也？喧者名名也，何以名上士也，有上士，有中士有下士，上士三命，中士再命，下士一命，惠公仲子者何？惠公之母也，母何以不称夫人妾母也，其言惠公仲子何？母以子贵也，母以子贵者何？庶子君为其母立庙，使公子祭之于子祭，于孙止，赗者何？车马曰赗，衣衾曰襚，贝玉曰：含货财曰赙，天王使宰喧来归惠公仲子之赗，何以书？讥？何讥尔？妾母而天子赗之，非正也。九月，及宋人盟于宿，孰及之，卑者之盟，不志及之者，公也，公则曷为不言公？耻与宋人盟也，曷为耻与宋人盟，大国之卿，可以防小国之君，小国之卿，不可以防，次国之君，卑者孰谓？谓下士也，冬十有二月，祭伯来祭，伯者何？寰内诸侯也，祭邑也，伯爵也，天子上大夫也，何以不称使朝也，朝则何为不言朝不与朝也，曷为不与？内诸侯不外交外，诸侯不内，交有至尊，在不贰之也，公子益师卒，传曰：公子曰：公子公子之子曰公孙，公孙之子，以王父字为氏，公子之尊视大夫，大夫三命，然后氏死则卒之公子益师，卒，正也。
二年春，公防戎于潜，戎者何？戎之君也，曷为不以其君称之，非周同盟也，曷为非周？同盟正朔，不加礼乐，不及朝聘不与，东方曰夷，南方曰蛮，西方曰戎，北方曰狄，虽大皆曰：子有故也。然后着其名爵，外之也，曷为外之王者，内京师而外诸夏，内诸夏而外四裔，公防戎于潜，非正也。夏五月，莒人入向，入者何？入其国也，无骇帅师入极，无骇者何？吾大夫也，何以不氏？再命也，诸侯大国三卿，皆命于天子，次国三卿，二卿命于天子，小国三卿，一卿命于天子，大国之卿，三命次国，再命小国一命，礼也，曷为或言帅师或不言帅师，将尊师众，称某帅师，将尊师少称将，将卑师众称师，将卑师少称人，极者何国也？秋八月庚辰，公及戎盟于唐，九月，纪裂繻来迎，女裂繻者何？纪大夫也，何以不称使？不与纪侯使也，曷为不与？纪侯使逆女，亲之者也，使大夫，非礼也，哀公问曰：冕而亲迎，不已重乎？孔子对曰：合二姓之好，以继先圣之后，以为宗庙社稷主，何谓已重乎？女曷为或称女，或称妇，或称夫人，女在其国称女，在涂称妇，入国称夫人，冬十月，伯姬归于纪，妇人谓嫁曰归，归于诸侯，则爵同，尊同则志，纪子帛，莒子盟于密，子帛者何？裂繻之字也，何以字褒之也，曷为褒之？为其与莒子盟也，与莒子盟，则曷为褒之莒人，鲁人相与有仇，莒子将伐鲁，裂繻知其谋也，道与莒子言而平之，莒子为是盟，故若裂繻，可谓忠矣，大夫不忧诸侯，此其为忠，奈何昬姻之道也，大夫在境外，有可以尊国家，利社稷，则专之，诸侯不专社稷，十有二月乙卯，夫人子氏薨，夫人子氏者何？隐公之母也，何以不书葬？不以夫人葬也，何为不以夫人葬公欲不终为君，亦不以子氏为夫人也，亦不以子氏为夫人，则其曰夫人子氏薨，何臣子辞也，郑人伐卫。
三年春王二月己巳，日有食之，何以书？记异也。何异尔？日有食之，君避寝，瞽奏鼓，啬夫驰，庶人走，以昭事神，训民事君，曷为或日或不日，或言朔或不言朔，史之记失也，非史之记，失则日有食之，不得其正也，正者何？日有食之，于朔正也，不于朔失也，失则春秋何以弗革？弗可得革也。春秋之作也，孔子曰：其事则齐桓，晋其文则史，其义则丘窃取之矣，三月庚戌，天王崩，何以不书葬？天子记崩，不记葬其义，举天下而葬一人，不疑也，诸侯记卒记葬，有天子存，不必得其时也，曷为或言崩？或言薨，天子曰崩，诸侯曰薨，大夫曰卒，士曰不禄，夏四月辛卯，尹氏卒，尹氏者何？天子之大夫也。其称尹氏何？贬？曷为贬？世卿也，古者寰外诸侯嗣，寰内诸侯，禄外大夫不卒，此何以卒？尝主乎我也；秋，武氏子来求赙，武氏子者何？天子之大夫也。其称武氏子何？讥？何讥尔？父卒，子未命也，何以不称使？非王命也。曷为非王命，当丧未君也，嗣子定位于初丧，则其曰未君何？百官总已以听于冢宰三年，武氏子来求赙，何以书？讥？何讥尔？丧事无求，求赙，非礼也，葢通乎下归死者曰赗，归生者曰赙，归之者，正也，求之者，非正也。交讥之，八月庚辰，宋公和卒，冬十有二月，齐侯，郑伯盟于石门，何以书？盟防之事告则书，盟防之事，曷为告则书，常事不书，非常则书盟防，于春秋常也，于王者非常也，殷人作防而民始畔，周人作誓而民始疑，癸未，葬宋穆公，诸侯曷为或卒或不卒，或葬或不葬，卒自外録也，葬自内録也，不卒非外也，不葬非内也，葬者臣子之事也，国灭不葬，无臣子也，君弑贼，不讨不葬，亦无臣子也。
四年春王二月，莒人伐杞，取牟娄，牟娄者何？杞之邑也，戊申，卫州吁弑其君完州，吁者何？卫公子也，何以不称公子？公子虽贵，非三命不氏，公子之重视大夫，夏，公及宋公遇于清遇者，何不期也？宋公，陈侯、蔡人，卫人伐郑，秋，翚帅师防宋公，陈侯、蔡人，卫人伐郑，曷为或防言伐或及言伐防者，聚辞也，及者，继辞也，九月，卫人杀州吁于濮，传曰：石碏杀之，石碏杀之，则其称人何？讨贼之辞也，卫庄公娶于齐，曰庄姜，无子，其媵曰：戴妫生桓公，完完无宠，州吁者，嬖人之子也，勇而好兵，庄公爱之，石碏谏曰：古之爱子者，教以义方，弗纳于邪，骄；奢，淫，泆，所自邪也，四者之来，宠禄过也，夫宠而不骄，骄而能降，降而不憾，憾而能已者，寡与故不以贱妨贵，不以少陵长，不以小加大，不以淫破义，庄公弗听，庄公死，桓公立州吁弑，桓公乃自立也，于是州吁如陈，石碏使告于陈曰：卫国褊小，老夫耄矣，无能为也。州吁实弑，寡君敢即图之，陈人为之，执州吁，而请涖于卫，卫人杀之于濮，冬，十有二月，卫人立晋，晋者何？公子晋也，立者何？立者不冝立也其称人何？众之所欲立也，众之所欲立，则其曰不冝立何众知晋之可以立不知立君之非众，石碏，知晋之得乎？众可以为君，不知立晋之非，已是以谓之不冝立也。
五年春，公观鱼于棠，何以书？讥？何讥尔？观鱼，非事也，隐公将观鱼，公子彄，諌曰：凡物不足以讲大事，其材不足以备器用，则君不举焉，君者纳民于轨物者也，讲事以度，轨量谓之轨，取材以章物采谓之物，非此二者，谓之乱政。故春搜夏苗，秋狝冬狩，出而治兵，入而振旅，以考军实，昭文章，明贵贱，辨等列，顺少长，习威仪而已矣，鸟兽之肉，不登于俎，皮革齿牙，骨角毛羽，不登于器，则公不射也，若夫山林川泽之实，器用之资，皂之事，官司之守，君所不及焉，隐公弗听，棠者何？齐上之邑也。夏，四月，葬卫桓公，秋，卫师入郕，九月，考仲子之宫，考宫者何？成宫而祭也，仲子者何？惠公之母也，何以不言惠公仲子，内外辞也，考仲子之宫，正乎不正乎？庶子君为其母庙，使公子祭之于子祭，于孙止隐孙也，而祭仲子，非正也。父卒，而后为祖后者为祖母三年，仲子不得祭于子而祭，于孙亡乎？礼者之礼，而可以义起者也，五年而后庙，葢天子命之，初献六羽，六羽何六佾也？献之者何？舞之于仲子之宫也，其言初何？自是始僣也，孰僣僣诸公也，天子八佾，诸公六佾，诸侯四佾，鲁祭周公，用八佾，祭鲁公用六佾，祭羣公用四佾，初献六羽，以其可言，言之也，其不可言讳也。考仲子之宫，将万焉，有司疑公问羽数于众仲，众仲对曰：天子八佾，诸侯六佾，大夫四，士二，夫舞所以节八音，行八风也，故自八以下，鲁人行之，六佾之僣，自众仲始也，邾人，郑人伐宋。螟，何以书？记灾也。冬，十有二月辛巳，公子彄卒，宋人伐郑，围长葛。
六年春，郑人来输平，输平者何输平，犹致成也，曷为致成？为伐郑，故致成也，狐壤之战，隐公获焉，然则何致？致祊田也。致祊田矣。何以不曰曁郑平，犹未得乎？与郑平也，曷为未得乎？与郑平，郑人以口请之矣，而未入也，其曰来使人也，其曰输有挟也，平不言来输来输，未得乎平也，然则何以不曰郑人来输，祊言平则祊，见言祊，则平不见，夏五月辛酉，公防齐侯盟于艾，秋七月，此无事，何以书？春秋虽无事者，时过则书，首时过则何以书？春秋编年，四时具然后为年冬，宋人取长葛，此郑长葛也，曷为不系之，郑疾之也，曷为疾之？更年而取邑贸矣，非也。
七年春王三月，叔姬归于纪，不言逆之者何也？亲逆之也，亲逆之则曷为不言亲？逆之常事，不书有非常，然后书滕侯卒，诸侯卒曷为或名或不名，或赴以名，或不赴，以名诸侯，曷为或赴以名，或不赴，以名赴以名，礼也，不赴以名，非礼也，天王崩，赴以爵诸侯薨，赴以名防盟，朝聘之事存焉，以慎终继世，是故诸侯不生名，夏，城中丘，中丘者何？内之邑也，何以书？以重书也，齐侯使其弟年来聘，其称弟何？母弟也？母弟称弟，母兄称兄，诸侯之尊，弟兄不得以属通，其弟云者，凡以重书也，何重乎？齐侯之弟古者年四十而仕，五十而爵，天下无生而贵者，齐侯爱其弟，未可爵而爵之，亟交于诸侯，卒之其子弑齐君而乱齐国，是以君子重焉尔？秋，公伐邾，冬，天王使凡伯来聘，戎伐凡伯于楚丘，以归国而曰伐，此凡伯之身也，其言伐何？大天子之使也，执以小而伐以大，以一人当一国，大天子之使也，为天子使尊矣，而屈卑乎？戎狄可言，伐不可言，执是亦大，天子之使也。
八年春，宋公，卫侯遇于垂，何以书？接乎我也，我未有接之也，其曰接乎我何？诸侯有过于我者，虽无事为必以礼，交之道也，饩牵云乎？刍米云乎？垂者何？吾近邑也，三月，郑伯使宛来归祊，庚寅，我入祊，未有言我入者，其曰我入祊何祊？非我有也，何言乎祊非我有，王者制，诸侯之地也，有常郑，不得与诸人鲁不得取诸人平者，义也，入祊者，利也，不正其以利为义，夫茍以利为义者，亦必以利废义，君子耻之；夏六月己亥，蔡侯考父卒，辛亥，宿男卒，秋七月庚午，宋公，齐侯，卫侯盟于瓦屋，八月，葬蔡宣公，九月辛卯，公及莒人盟于浮来，莒人微者也，公曷为与乎？莒之微者而盟，公欲之也，何用见公欲之也，公与大夫盟，没公以其不没，公知其欲之也，非公之轻，南面而下，与大夫盟也，螟，冬十有二月，无骇卒。
九年春，天王使南季来聘，南者何氏也？季者何字也？何为字下大夫也，天子之下大夫，四命聘者何？问也？诸侯时朝乎天子，以致敬也，天子时聘乎诸侯，以致爱也，聘礼受于庙，北面再拜稽首，朝何以不书而聘，何以书朝者，常也，聘者不常也，三月癸酉，大雨，震电，何以书？记异也。何异尔？不时也，庚辰，大雨雪，何以书？记异也。何异尔？俶甚也，挟卒，挟者何？吾大夫也，曷为或卒或不卒，正大夫也，则卒之非正大夫也，则不卒之公，子翚如齐逆女，亦正大夫也，何以不卒贬，曷为贬？与弑公也，其与弑公奈何？隐公将致国乎？桓公子翚谄乎隐公，谓隐公曰：百姓安子，诸侯说子曷终为君矣，隐公曰：不可，吾旣许之反国焉，吾立于此，徒摄而已矣，吾营莵裘之地而归老焉，公子翚恐其言若闻乎桓者，于是谓桓曰：吾已为子尝君矣，君不反国也，盍求之乎？自是相与谋，而弑隐公，夏，城郎，秋七月，冬，公防齐侯于防。
十年春王二月，公防齐侯，郑伯于中丘，夏，翚帅师防齐人，郑人伐宋，六月壬戌，公败宋师于菅，曷为或言战？或不言战，皆陈曰战，诈战曰败，辛未，取郜，辛巳，取防秋，宋人，卫人入郑，宋人，蔡人，卫人伐戴，郑伯伐取之，戴者何？附庸之国也，何用知其附庸之国也，以其不言灭之，而言取之，曷为不言灭之，而言取之附庸者，不成国也，灭国曰灭，取附庸曰：取其言，郑伯伐取之何？甚之之辞也，利人之暴乗人之危，是以无亲于天子，冬十月壬午，齐人，郑人入郕。
十有一年春，滕侯，薛侯来朝，其言朝何？王者之制，诸侯歳相问殷相，聘世相朝，其兼言之何？讥？何讥尔？旅？见也，非天子不旅见诸侯，诸侯相旅，见非礼也，朝者考礼，正刑一徳以尊天子，也不得有徳而朝之，虽不旅见，亦非礼也。夏，公防郑伯于时来，秋七月壬午，公及齐侯，郑伯入许，冬，十有一月壬辰，公薨，何以不地？弑也，弑则何以不言弑？不忍言也。臣弑君，凡在官者，杀无赦，子弑父，凡在宫者，杀无赦，以为人道所未有也。人道所未有，是以不忍言也。何以不书葬？贼未讨也，贼未讨，则何以不书葬？君弑臣讨贼，犹亲弑子，复雠也，雠不复则不葬，不葬则服不除，寝苫枕戈，所以明为臣子也，葬者臣子之终事也，其义未终，故不敢以急葬也。
春秋传卷一
钦定四库全书
春秋传卷二
宋 刘敞 撰
桓公
元年春王正月，公即位，继弑君，不言即位，此其言即何？如其意也，三月，公防郑伯于垂，郑伯以璧假许田，其言假之何？易之也？易之则曷为谓之假为恭也，曷为为恭？有天子存，则诸侯不得专地也，许田者何？鲁汤沐之邑也。方伯，时朝乎天子，天子必赐之，汤沐之邑，于县内视元士，鲁非方伯也，其谓之方伯，何自陜而东者，周公主之，自陜而西者，召公主之，许田之为鲁，自周公始焉，易之者我也，使其辞若自郑出，然是亦为之讳也。此葢邑也，其称田何？田多邑少称田，邑多田少称邑，夏四月丁未，公及郑伯盟于越，秋，大水，何以书？记灾也。冬，十月，二年春，王正月戊申，宋督弑其君与夷及其大夫孔父及者何？累也？弑君多矣，舍此无累者乎？曰：有；仇牧，荀息皆累也。舍仇牧，荀息无累者乎？曰：有；有则此何以书？贤也，何贤乎孔父，孔父可谓处命不渝矣，孔父之处命不渝，奈何宋宣公舍与夷而让穆公，穆公将死，召大司马孔父而属之曰：先君舍其子以命寡人，寡人不敢忘茍，以大夫之灵，得保首领，以没于地，先君若问与夷也，其将何辞以对？大夫其奉之以主社稷矣，孔父复曰：羣臣皆愿奉冯也，穆公曰：不可，先君以寡人为贤，使主社稷，若弃徳不让，是废先君之举矣，岂曰能贤？逐其太子冯出居于郑曰：尔为吾子，生毋相见，死毋相哭，穆公死，殇公立殇公，好战十年，而十二战，国人苦之，督将弑殇公，以纳冯孔父生而存，则殇公不可得而弑也，故于是先攻孔父之家，殇公知孔父死，已必死，趋而救之，皆死焉，孔父之智，则众孔父之忠则尽矣，托六尺之孤，寄百里之命，知必死而不避孔父，可谓处命不渝矣，春秋贤者不名，孔父者所贤也，则其名之何？父前子名，君前臣名，滕子来朝，三月，公防齐侯，陈侯、郑伯于稷，以成宋乱，成之者何？成之者平之也，平之则曷为不言平之，保人之贼，私人之赂，制人之上下，谓之成乱，则可谓之平，乱则不可。夏，四月，取郜大鼎于宋，此取之宋，其谓之郜大鼎，何郜所守之，大鼎也，武王克商，封诸侯，班宗彛以为子孙藏郜以不义失之，宋以不义得之，虽久非其有也，故谓之郜大鼎，戊申，纳于太庙，何以书？议何讥尔？遂乱受赂，纳于太庙，非礼也，臧哀伯諌曰：君人者将昭徳塞违以临照，百官犹惧或失之，故昭令徳以示子孙，是以清庙茅屋，大路越席，大羮不致，粢食不凿，昭其俭也。衮冕黻，珽，带，裳，幅：舄，衡；紞，纮，綖，昭其度也。藻，率，鞞、鞛，鞶，厉，游，缨，昭其数也；火，龙，黼、黻，昭其文也，五色比象，昭其物也，锡；鸾，和，铃，昭其声也。三辰旂旗，昭其明也夫徳俭而有度，登降有数，文物以纪之，声明以之，以临照百官，百官，于是戒惧而不敢易纪律，今灭徳立违又取其赂器以纳于太庙，明示百官，百官象之，其可诛乎？桓公弗听，秋七月，纪侯来朝，蔡侯，郑伯防于邓，九月，入杞，公及戎盟于唐，冬，公至自唐，曷为或致或不致，致礼也。不致，非礼也，致何以礼不致，何以非礼？君行必告于庙，反必奠而后入，上下同之。
三年春正月，公防齐侯于嬴，何以不书王，桓无王也，桓何以无王桓，不受命于王也，诸侯丧毕，以士服见天子，未受命，不敢服其服也已，见天子赐之，黻冕圭璧，然后服归，设奠于祖庙，然后临诸臣，桓内弑其君，外成人之乱，弱天子而不受命，则固无王也，不书王见，不受命也，不受命虽久，不得为诸侯，君子贱之二年，有王未毕丧也。夏，齐侯，卫侯胥命于蒲，胥命者何？相命也？何言乎相命，古者有方伯，有州牧，有卒正有连率，命于天子正也，诸侯自相命，非正也。齐太公之后，东州之侯也，卫康叔之后，北州之侯也，以事相命也，六月，公防杞侯于郕，秋七月壬辰朔，日有食之，旣旣者何？尽也？公子翚如齐逆女，九月，齐侯送姜氏于讙，何以书？讥？何讥尔？送女者，父不下堂，母不出祭门兄弟，庶母不出阙门，父命之曰：戒之敬之，夙夜母违命，母施衿结帨，曰：勉之敬之，夙夜毋违宫事，庶母施鞶申之曰：敬恭听宗尔父母之言，夙夜毋愆，视诸衿鞶，送女越竟，非礼也。此入国矣，何以不称夫人？未见庙犹未入国也，公防齐侯于讙，夫人姜氏至自齐，翚何以不致公，亲受之于齐侯也，冬，齐侯使其弟年来聘，有年有年，何以书？以喜书也，何喜乎有年，六谷皆登为有年。
四年春正月，公狩于郎，狩者何？田狩也？春曰搜，夏曰苗，秋曰狝，冬曰狩，常事不书，此何以书？非其时书，非其地书四时，曷为必田狩，春教振旅，辨鼓铎，火弊以献，社夏教茇舍，辨号名车，弊以献礿，秋教治兵，辨旗物，罗弊以献，祊冬教大阅，总军实，徒弊以献，烝；夏，天王使宰渠伯纠来聘，宰者何？官也？天子之宰也，天子之宰，通乎天下，渠伯者何？爵也？纠者何？名也？天子大夫不名，其曰宰渠伯纠何？讥？何讥尔？桓内弑君，外成人之乱，又不受命，王弗能讨也，而聘之，是崇乱也，参讥之。
五年春正月甲戌，此无事，何以无无闻焉尔，或曰陈侯之弟佗杀陈世子免云称阙也，己丑，陈侯鲍卒，夏，齐侯，郑伯如纪，外相如不书，此何以书？疾之也，曷为疾之？齐侯，郑伯将袭纪，以朝往焉，纪人知之，然后以朝反如者，朝辞也，尊不朝乎？卑大不朝乎？小强不朝乎弱，不正其为诈，以图人之国，使若诚朝，然疾之也，天王使仍叔之子来聘，仍叔之子者何？犹曰仍叔之子云尔，爵人以其徳也禄人以其能也；天下之公也，王者不以爱害公，葬陈桓公，城祝丘，秋，蔡人，卫人，陈人从王伐郑，其言从王伐郑，何从王正也，大雩，雩者何？旱祭也？其言大何？大雩，非诸侯之雩也，曷为非诸侯之雩，天子雩，主上帝诸侯雩主，星辰，山川鲁王，礼也，祀上帝，鲁何以王礼？昔者武王崩，成王幼，周公相成王，摄天子七年，制礼作乐，颁度量，而天下大服，成王嘉之，以周公为有勲劳，故赐之，大祭祀天子礼乐，以广鲁于天下，然则礼与？曰：非礼也，天子祭天，诸侯祭土，诸侯祭天者，唯王者后焉，曷为或言雩？或言旱，或旱而雩，或旱而不雩，旱而雩礼也，旱而不雩，非礼也，雩而雨则言雩，雩而不雨，则不言雩；螽，何以书？记灾也。冬，州公如曹州公者何？寰内诸侯也，外相如不书，此何以书？过我也，过我，则何以书？接焉尔。
六年春正月，寔来寔来者，孰谓？谓州公也，曷为不曰：州公来简之也，曷为简之受命而如曹，废命而涂鲁来者，来朝也，不言朝，不与朝也，大夫以君命出，言不宿丧，不奔死不反，公事无私，敬交讥之，夏四月，公防纪侯于成，秋八月壬午，大阅，何以书？讥？何讥尔？不时也，大阅之礼，虞人莱野百歩一表以旗致民，选车徒，命旗物辨鼓铎，防器械，三鼓而行，三鼓而趋，三鼓而走，不用命者，杀无赦，置旌以为左右和车徒，叙和表貉，获禽不越，遂不面伤，大兽公之，小兽私之，冬事也，秋兴之，非正也。厉农甚矣，蔡人杀陈佗，称人以杀何？讨贼之辞也，此蔡人也，其以讨贼言之，何与之也？曷为与之？上无天子，下无方伯，天下诸侯有为无道，孽乱宗，贱害贵者，义能讨之，则讨之可也，九月丁卯，子同生子，同生者何谓？谓庄公也，何以书贵也，何贵尔？世子也，古者世子生告于君，接以太牢，宰掌具三日，卜士负之吉者，宿齐朝服寝门外，诗负之射人，以桑弧蓬矢，六射天地四方，保受乃负之，宰醴负子，赐以束帛，卜士之妻，大夫之妾，使食之，三月而名之，遂以名告于宗庙社稷山川，大夫士之子，不敢与世子同名，世子生之礼也。此世子也，其不曰世子，何天下无生而贵者誓于天子，然后为世子，冬，纪侯来朝。
七年春二月己亥，焚咸丘，焚咸丘者，何以火田也，以火田，则其曰焚，咸丘何火田，而咸丘焚也，何以书？讥？何讥尔？焚咸丘疾矣。夏，谷伯绥来朝，邓侯吾离来朝，此同时，其特言之，何同时而特言之者，特见之者也，何以名？贬？曷为贬？用夷礼也。
八年春正月己卯，烝烝者何？冬祭也？春曰祠，夏曰礿，秋曰尝，冬曰烝，常事不书，此何以书？讥？何讥尔？讥亟也，亟则黩，黩则不敬，踈则怠，怠则忘，君子之祭也，敬而不黩，思而不怠，此未有言烝者，其谓之亟，何以夏五月为亟也，天王使家父来聘，夏五月丁丑，烝秋伐邾，冬十月，雨雪，何以书？记异也。何异尔？不时也，祭公来，遂逆王后于纪，祭公者何？天子之三公也，何以不言使不予，天子之使，祭公也，曷为不予？天子之使祭公，三公者，父师之任也，坐而论道，使三公以逆女，非正也。祭公逆王后于纪，则曷为来由乎我，使我主其礼也；曷为使我主其礼，昬姻之事，必有嘉让之辞焉，太上无敌，不可以质，惟诸侯同姓者主之，遂者何？生事也？大夫无遂事，遂而非礼，非也，此其为非礼，奈何使我主之，纪有成矣，自是往逆也。九年春，纪季姜归于京师，其言季姜何未可以称王后也，称王后矣。曷为未可以称王后，自往者言之，王者无舛，王命之斯后矣，自来者言之，王虽有命，未见宗庙，则不敢处也。不敢处恭也，京师者何？天子之居也，京者何？大也？师者何？众也？天子之居，必以众大之辞言之，夏四月，秋七月，冬，曹伯使其世子射姑来朝，诸侯相见曰朝，此世子也，其言朝何？参讥之？曷为参讥之，世子子也，伉诸侯之礼而来朝，曹伯失正矣，朝之礼以待人，父待人之子，内失正矣，曹伯失正，内失正，世子可以已矣。则是故命也，尸子曰：夫已乎多道。
十年春王正月，桓无王，其曰王，何也？存公也，何谓存公？三朝之节也，古者有侯服，有甸服，有男服有采服，有卫服，侯服一歳一见甸服，二歳一见男服三歳，一见采服，四歳一见卫服五歳一见鲁采服也，古者一不朝则贬其爵，再不朝，则削其地，三不朝，则六师移之，桓非受命之君也，三不朝矣，其曰王存公也，庚申，曹伯终生卒，夏五月，葬曹桓公，秋，公防卫侯于桃丘，弗遇弗遇者何？公不及遇也，公不及遇者何？公后防也，曷为或言不或言弗不者，正辞也，弗者，迁辞也，君子之于言，无所茍而已矣，冬十有二月丙午，齐侯，卫侯、郑伯来战于郎，其言来战，何来战者？外为志乎战也，何以不言师败绩？战而不言，师败绩者，败在内也，败在内，则何以不言耻也，十有一年春正月，齐人，卫人，郑人盟于恶曹，此大国也，皆微者乎？非微者也，微者之盟，不志非微者，则其称人何？大夫之交盟于中国，自此始，故贬之也？盟防者，君之礼也，非臣之礼也。大夫之交盟于中国众矣，何为独贬乎？此尽贬之，则不可胜贬，故于其始一贬焉，其余从同同夏五月癸未，郑伯寤生卒，秋七月，葬郑庄公，九月，宋人执郑祭仲曷为或称人以执，或称侯，以执称侯，以执者伯，讨也，称人以执者，非伯讨也，宋人执郑祭仲，其为非伯讨奈何？郑庄公娶于邓，生太子曰：忽又娶于宋，生庶子曰：突祭仲者，郑之相也，庄公死，太子即位，宋公诱祭仲而执之，曰：为我出忽而立突，不然则死，祭仲许之，出忽而立突，突归于郑，此郑突也，曷为不系之郑，贬，曷为贬？郑非突之所可号，归非突之所可名，归非突之所可名，则其曰突归于郑何病？祭仲也，祭仲之为人臣也，处则不能守，出则不能权贪生而好势，废正以立，乱曰：突归于郑者见突之挈乎？祭仲者也，归者，顺辞也，有易辞焉，非所顺而书归，易也，入者逆辞也，有难辞焉，非所逆而书入难也，突之易见，祭仲之挈也，交恶之，郑忽出奔卫。此郑子也，何以名？贬？曷为贬？忽不子也，忽不子者何逺君子近小人，不能与贤者图事，权臣擅命，放乎五世乱，郑者忽失为子之道也，柔防宋公，陈侯、蔡叔盟于折柔者何？内大夫也，公防宋公于夫钟，冬十有二月，公防宋公于阚。
十有二年春正月，夏六月壬寅，公防杞侯，莒子盟于曲池，秋七月丁亥，公防宋公燕人盟于谷丘，传曰：燕南燕也，八月壬辰，陈侯跃卒，公防宋公于虚。冬，十有一月，公防宋公于，丙戌，公防郑伯盟于武父，丙戌，卫侯晋卒，曷为再曰：春秋故史也，有所不革，子曰：其事则齐桓，晋文，其文则史，其义则丘窃取之矣，十有二月，及郑师伐宋，丁未，战于宋孰，及之公也，战者曷为或言公或不言公，战而胜，则言公言败，战而不胜，则不言公，不言败战而敌，则言公而不言败，此战也，其言伐何？辟嫌也？恶乎嫌？嫌与郑人战也。
十有三年春二月，公防纪侯，郑伯，己巳，及齐侯，宋公，卫侯、燕人战，何以不地？地国也，燕人者，燕师也，其称人何？贬？曷为贬？燕非防盟之侯也，卖信而怙怨，是乱而已矣，葢自是国非其国也，齐师，宋师，卫师，燕师败绩，三月，葬卫宣公，葬自内録也，君子怨不弃义，怒不废礼，恶不忘亲，夏，大水，秋七月，冬十月。
十有四年春正月，公防郑伯于曹，无冰。何以书？记异也。夏五，郑伯使其弟语来盟，夏五何以不益疑也，春秋信以传信，疑以传疑，秋八月壬申，御廪灾，御廪者何？粢盛委积之所藏也，天子亲耕千畆，诸侯亲耕，百畆以共粢盛，王后亲蚕北郊，夫人亲蚕，西郊以共祭服，国非无良农工女也，以为以人之所尽，事其祖祢，不若以已所自亲者也，灾者火也，其谓之灾，何也？犹曰天戒之，鬼神害之云尔，乙亥，尝，何以书？讥？何讥尔？不时也，时为大顺次之，体次之冝次之称次之；冬，十有二月丁巳，齐侯禄父卒，宋人以齐人，蔡人，卫人，陈人伐郑，以者何？行其意也，贵则行乎贱，大则行乎小众，则行乎寡，此皆微者也。其言以何宋公也？宋公则其称人何？贬？曷为贬？君之伐国者，不斩祀不杀，厉不堙井，正之而已矣。宋公伐郑，残其郊牧，焚其城郭，隳其大宫，取其椽以归，为卢门之椽，是暴而已矣，大宫者何？厉王之宫也，厉王之宫，郑恶乎得有之，郑祖厉王而非礼之正也。
十有五年春二月，天王使家父来求车，何以书？讥？何讥尔？王者无求，求车，非礼也，三月乙未，天王崩，夏四月己巳，葬齐僖公，五月，郑伯突出奔蔡，突何以名？奔而名者，见有君也，忽未父，则其曰有君，何忽虽未入国，固其国也，郑世子忽复归于郑，君存称世子，君薨称子，某君旣没，其称世子何？君没而称世子者，正疑乎不正，君子与之，继世焉，世子犹世世子也，曷为或言复归，或不言复归，复归有二道，有诸侯之归，有大夫之归，诸侯归，可言复大夫归，不可言复诸侯，何以可言！复大夫何以不可言，复诸侯世国，故可以复，大夫不世官，故不可以复诸侯之言复者，位未絶复可也，大夫之言复者，位絶矣，复不可也。诸侯位虽未絶，归而不言，复已絶者也大夫位虽已絶入而不言，复未絶者也忽之为可复奈何？正也？许叔入于许，许叔者何？许公子也，何以字贤也，何贤尔冝为君也冝为君则其称入何？难也？何难焉尔？郑几灭之，廹其乱而后能入也，公防齐侯于艾，邾人，牟人，葛人来朝，此皆君也，其称人何？贬？曷为贬？诸侯旅见天子之礼也。葢以为死天子而叛京师，乃可以至焉，秋九月，郑伯突入于栎。冬，十有一月，公防宋公，卫侯、陈侯于衮，伐郑。
十有六年春正月，公防宋公，蔡侯，卫侯于曹。夏，四月，公防宋公，卫侯、陈侯、蔡侯伐郑，传曰：伐郑，以纳突也，伐郑，以纳突则何以不曰纳郑伯于郑，不与纳也，曷为不与纳诸侯，失国诸侯，纳之正也，有其实者居其名，无其实者，不得居其名，有其名者享其功，无其名者，不得享其功，纳突，非正也。秋，七月，公至自伐郑。冬，城向，十有一月，卫侯朔出奔齐，朔何以名？奔而名者，见有君也，孰君公子黔牟也，公子黔牟曷为者也？卫宣公之太子曰：伋娶于齐而美宣公取之生夀及朔焉朔恶，伋之为太子也，构伋于公，公使伋之齐，而使盗待诸莘，且杀之夀知而告之，使行曰：不可，弃父之命，恶用子矣，有无父之国，则可也夀于是载其旌以先，盗杀夀旣而伋至，曰：我之求也，此何罪？请杀我乎？又杀之，宣公死，朔即位，国人怨，朔之杀二公子，故于是逐朔而立黔牟。
十有七年春正月丙辰，公防齐侯，纪侯盟于黄，二月丙午，公防邾仪父盟于趡，夏五月丙午，及齐师战于奚，六月丁丑，蔡侯封人卒，秋八月，蔡季自陈归于蔡，蔡季者何？蔡侯之弟也，何以称字？贤也，何贤尔？其去也以道，其反也以礼，公子不去国，何贤乎季之，去权也，权者反于经，而后有善焉，行权有道，自贬损以行权，不害人以行权，若季者，道足以与权而不乱，力足以得国而不居逺而不携迩而不偪者也，其言自陈，何陈有力焉尔，癸巳，葬蔡桓侯，葬者称公，此其称爵何称？爵礼也，称公，非礼也，称爵何以礼称公，何以非礼？称爵者诔之于天子者也，称公者，非诔之于天子者也，贱不诔贵，幼不诔长，天子崩，诔于郊，诸侯薨，诔于王大夫，卒诔于君，生无爵者死无諡，生有爵者死，有諡孔子曰：诸侯相诔，非礼也，及宋人，卫人伐邾，冬十月朔，日有食之。
十有八年春王正月，公防齐侯于泺，公夫人姜氏遂如齐，何以不言及？夫人伉也，犹曰匹夫匹妇之相与云尔，自祸之道也，桓公旣防，齐侯于泺，遂与夫人如齐，申緰谏曰：不可，臣闻女有家，男有室，无相渎也，谓之有礼，易此必败，君其舍夫人乎？桓公弗听，夫人果通于齐侯，桓公知之，谪而防之，齐侯怒，为是飨公，旣飨而出，使公子彭生乘公搚而杀之，竖曼曰：彭生其免乎？贤者死，忠以振疑，百姓寓焉，智者究理而长，虑身得免焉，彭生贰于君，无尽言而慢行，以戏君，使君失亲戚之礼命，又力成其祸，以构二国之怨祸理属焉，夏四月丙子，公薨于齐，丁酉，公之丧至自齐，秋七月，冬十有二月己丑，葬我君桓公，赋未讨，何以书？葬讨之矣，未有言讨之者，其曰讨之，何桓公薨于车，鲁人知彭生之为而莫知夫人之为也，告于齐，曰：寡君畏君之威，不敢宁居，来修旧好，礼成而不反，无所归咎，恶于诸侯，请得彭生除之，齐人杀彭生葬桓公，桓公旣葬，三月，鲁人徐知夫人之为也，夫人惧，自是走之齐。
春秋传卷二
钦定四库全书
春秋传卷三
宋 刘敞 撰
庄公
元年春王正月，公何以不言即位，春秋君弑，子不言即位，君弑，则子何以不言即位，授受之道也，先君不以其道终，则子不忍即位焉，先君不以其道终，而子即位，是无恩于先君也，三月，夫人孙于齐，孙者何？奔也？内讳奔谓之孙，夫人何以不称姜氏絶之也絶之奈何夫人与于弑者，不可以入宗庙，人之于天也，以道受命于人也，以言受命，不若于道者天絶之也，不若于言者人絶之也，臣子大受命，夏，单伯逆王姬，单伯者何孤也？孤者曷谓？谓附庸之君也，附庸之君，则曷为谓之孤？附庸之君，执人国者，谓之孤，曷为字之贵也，何以不称使？不与使也，曷为不与？使躬君弑于齐而使之主，昬；姻，非礼也，君子以其可辞而弗受也，其弗辞而受，以是为非，礼也；秋，筑王姬之馆于外，何以书？讥？何讥尔？筑王姬之馆于外，非礼也，筑王姬之馆于外，则何以非礼？天子嫁女乎诸侯，必使诸侯同姓者主之，诸侯嫁女乎？大夫必使大夫同姓者主之，主嫁女者，必自其庙仇雠之人，非所以接昬姻也衰麻之服，非所以接弁冕也，如辞而已矣，筑王姬之馆于外，非礼也，冬十月乙亥，陈侯林卒，王使荣叔来锡桓公，命锡命者何？命为诸侯也，诸侯非受命则不成为君，桓内弑其兄外不朝王，终身不受，非诸侯也，故桓与王生不能讨，死追命之，非王义也，故王无天桓，无正王无天，君子见法焉，王姬归于齐，不言逆之，何亲逆之也，亲逆之，则何为不言亲？逆之常事，不书有非常，然后书齐师迁纪，郱、鄑，郚，郱、鄑，郚者何？纪之邑也。
二年春王二月，葬陈庄公，夏，公子庆父帅师伐于余丘，于余丘者何国也？秋？七月，齐王姬卒，外夫人不卒，此何以卒？丧之也，曷为丧之？我主之，故丧之齐告王姬之丧，庄公为之大功，姊妹之服也。冬，十有二月，夫人姜氏防齐侯于禚，何以书？讥？何讥尔？妇人无外事，送迎不出门，见兄弟不过国，妇人不事行，未嫁从父，旣嫁从夫，夫死从子，夫人姜氏防齐侯于禚，非礼也，以公为不能防闲其母，失子之道焉，参讥之，乙酉，宋公冯卒。
三年春王正月，溺防齐师伐卫，夏四月，葬宋庄公，五月，葬桓王崩久矣，曷为于此而葬，慢也，慢者何？天子七月而葬，同轨至，诸侯五月而葬，同盟至，大夫三月而葬，同位至士，逾月而葬，外姻至王崩，曷为或言葬或不言葬，葬自内録者也，公亲防之，则不言葬，不言葬者，常也，公不亲防，则言葬言葬者，非常也，葬天王大礼也，曷为以常言之，葢以为子事亲，臣事君之道焉；秋，纪季以酅入于齐，纪季者何？纪侯之弟也，何以不曰纪侯之弟言以酅为附庸于齐也，纪季曷为以酅为附庸于齐，齐将灭纪，纪侯以道事之，则不得免焉，因不忍鬭其民也，逡巡有去志，纪季用是以酅入于齐，复五庙焉，然则予之乎？予之也？何用见其予之也，其字而不名，入而不畔，是予之也，予之则其言入何？难也？何难焉尔？析地以去国，降志以事雠，是非季之心也，以宗国为寄矣。冬，公次于滑，次者何？止也？曷为或以事书，或不以事书以事书者，止之以事者也，不以事书者止之，不以事者也，君举于政，师举于义，止不以事者，乱之道也。
四年春王二月，夫人姜氏享齐侯于祝丘，享者何？两君之礼也，两君相见，享于庙中，夫人与在焉，礼也？非两君相见，去其国而享诸侯，非礼也，为之名而已矣，三月，纪伯姬卒。夏，齐侯，陈侯、郑伯遇于垂，纪侯大去其国，大去其国者何出奔？不复出奔，不复则其曰大去其国，何不使纪侯有奔之名也。曷为不使纪侯有奔之名纪侯者，仁人也，不以其所用养人者害人，以为虽太王之道不过焉，然则纪灭乎？纪灭矣，灭则其不言灭何？以其未至乎灭而去也，已灭而失是逃也，非大正之道也，六月己丑，齐侯葬纪伯姬，灭国不葬，纪已灭矣，其言葬纪伯姬，何以齐侯之葬之着焉也？齐侯灭纪，则曷为葬其夫人为说也，葬臣子之事也，斥言齐侯，而葬伯姬甚贱之也，然则其为说奈何？曰：逐人之君，而取其国为非所为，以求媚说者也，秋七月，冬，公及齐人狩于禚，齐人者何？齐之微者也，此齐之微者其言公，及之何？讥？何讥尔？非公之去南面而下，与微者狩也。
五年春王正月，夏，夫人姜氏如齐师，秋，郳犂来来朝，郳者何？小邾也？小邾则曷为谓之郳？未成国谓之郳，旣成国，谓之小邾，犂来者，何其名也？何以名？贬？曷为贬？用夷礼也。冬，公防齐人，宋人，陈人，蔡人伐卫，传曰：伐卫以纳朔也。伐卫以纳朔，则曷为不言纳？卫侯朔不与纳也，曷为不与纳诸侯，失国诸侯，纳之正也，有其实者居其名，无其实者，不得居其名，有其名者享其功，无其名者，不得享其功，纳朔，非正也。纳朔何以非正？天子命黔牟矣，六年春王正月，王人子突救卫，王人者何？微者也？子突者何字也？曷为字贵之也，曷为贵之？以其任之重，贵之也，任之重，则曷为贵之诸侯，乱命纳卫侯朔，君子曰：子突见正焉，夏六月，卫侯朔入于卫，何以名絶曷为絶杀世子伋，篡公子黔牟入者何？逆辞也？此复也，何以不曰复复，而言复者，其可复者也，复而不言，复者，道能复之，不可复者也。秋，公至自伐卫。螟，冬，齐人来归卫，寳卫寳者何卫之寳也，古者分同姓以寳玉展亲分，异姓以逺方之职贡，使无忘服，此卫之寳则齐人曷为来归之，齐以不义取之，卫以不义失之，公之纳朔也，力故齐人归于我也。
七年春，夫人姜氏防齐侯于防，夏四月辛卯夜，恒星不见，夜中星陨如雨，恒星者何？列星也？如雨者何？如雨者非雨也，非雨则曷为谓之如雨？言众多不可为数也，自上下者谓之陨，自下上者谓之雨，何以书？记异也。秋，大水，无麦苗，曷为先言麦而后言，苗麦苗同时，麦成而先败也，何以书？记灾也。冬，夫人姜氏防齐侯于谷。
八年春王正月，师次于郎，以俟陈人，蔡人俟者何待也？何待焉？陈？蔡，将遇我而徼之也，何以书？讥？何讥尔？大国有攻伐之师，小国有城守之，兵不逆诈，不亿不信，过而徼之，非义也；甲午，治兵，治兵者何？习战也？出曰治兵，入曰振旅，常事不书，此何以书？讥？何讥尔？春而治兵，不时也，治兵以俟陈，蔡也，何以不言地？国中则不言，地何以不言公？国中则不言公，夏，师及齐师围郕，郕者何国也？郕降于齐师，降者何？降之者何？降者未失其国家者也，降之者失其国家者也，未失其国家者，复见失其国家者不复见，犹迁也，秋，师还，未有言师还者，此其曰师，还何还者，善辞也，还者，事已毕也，何善焉？师及齐师围郕，郕降于齐师，公子庆父怒，请伐齐师，庄公曰：不可，我实不徳齐师何罪？罪我之由，夏书曰：皋陶迈种徳徳乃降黎民怀之。修徳而已矣，令之还师，故君子以其克已为仁，不伐为义，冬，十有一月癸未，齐无知弑其君诸儿，九年春，齐人杀无知，传曰：雍廪杀之，雍廪杀之，则其称人以杀之，何讨贼之辞也，齐僖公之弟年生，公孙无知，僖公爱之，为其衣服，礼秩皆如适，及襄公绌无知，无知怒，襄公使连称，管至父戍葵丘，瓜时而往，曰：及瓜而代，期戍，公问不至，请代弗许，二人者大怒，因无知以作乱，襄公好田，自贝丘而归，贼从之，入于公宫，而弑之，无知自立，国人莫顺，雍廪杀无知，公及齐大夫盟于蔇，其言及齐大夫何盟纳子纠也，盟纳子纠，则何以不名？其大夫公之纳子纠其所纳也，若曰为齐大夫，则可以纳也；夏，公伐齐纳纠，此子纠也，何以不曰子讳也。曷为讳襄公之子也，父母之仇，弗与共天下昆弟之仇弗与共，国君之仇视父母，师弟之仇视昆弟，然则其言纳何？纳子纠宜也，公纳之不宜也，或问于孔子曰：以徳报怨何如？孔子曰：何以报徳以直报怨以徳报徳齐小白入于齐，其言入何？逆辞也？纠贵而小白贱也，秋七月丁酉，葬齐襄公，八月庚申，及齐师战于干时，我师败绩，内不言败，此其言败何？公佚获也，战而大败，公丧戎路传乗而归秦子，梁子以公旗辟于下道，葢仅然后免，尔师败耻也，佚获辱也，耻可言辱，不可言也，九月，齐人取子纠杀之，其谓之子纠，何贵也？何贵焉？宜为君者也，齐人以兵加鲁曰子纠，亲也，请君讨之，管仲，召忽雠也，请以戮于齐，鲁人杀子纠，此鲁人杀也，则其曰齐人取之何？甚齐侯也，内私人之国而夺焉，外败人之师而胁焉，是取其子纠戮之而已矣。冬，浚洙洙者何？水也？浚之者何？深之也？曷为深之？畏齐也。
十年春王正月，公败齐师于长勺，二月，公侵宋，曷为或言侵？或言伐无钟鼓曰侵，有钟鼓曰伐侵，浅事也，伐精事也，三月，宋人迁宿迁者何？迁之者何？迁者，其欲也；迁之者非其欲也；迁者其国家复见者也。迁之者其国家，不复见者也。宿者何国也？夏？六月，齐师，宋师次于郎，公败宋师于乗丘此次也，其言败何讥之也？何谓讥之？齐师，宋师次于郎，未知其伐我与伐人与公子偃曰：宋师不整击之，胜无幸焉！庄公从之，自雩门出防，马以虎皮而犯之，大败宋师，次者不以义胜者，不以道交讥之，九月，荆败蔡师于莘，以蔡侯献舞，归荆者何楚也？楚则曷为谓之荆荆者，其自名者也，楚者中国，名之者也，其不曰荆子，何也？外之也，其外之者何？中国有君，有大夫盛徳也荆楚无君，无大夫，则外之而已矣。吴楚齐，越以国称君，以人称大夫略之也，曷为略之有？王者则后至，无王者则先叛，其礼与其号，不可以通乎天下，蔡侯献舞，何以名絶曷为絶去位而虏也，死社稷，正也，逃之罪也，犹有耻焉，虏贱甚矣，冬十月，齐师灭谭，谭子奔莒，何以不言出？国已灭矣，无所出也。
十有一年春王正月，夏五月戊寅，公败宋师于鄑。秋，宋大水，此宋大水也，何以书吊焉尔，主人告灾，不告异诸侯，吊灾不吊异，告异则书之，吊灾则书之，宋大水，公使吊焉，曰：天作淫雨，害于粢盛，若之何不吊？主人对曰：孤实不敬，天降之灾，又以为君忧，拜命之辱，臧文仲说是言也？曰：禹，汤罪已，其兴也勃焉；桀，纣罪人，其亡也忽焉，列国有凶，而称孤者，礼也，言惧而名礼，宋其庶乎！冬，王姬归于齐，何以书？我主之也，我主之则曷为不言我主之常事，不书，必非常然后书。
十有二年春王三月，纪叔姬归于酅，此纪叔姬也，其言归于酅何？顺纪季也，何顺乎纪季，言季之以酅入于齐，后纪而已矣，夏四月，秋八月甲午，宋万弑其君防及其大夫仇牧及者何？累也？弑君多矣，舍此无累者乎？曰：有；孔父，荀息皆累也。舍孔父，荀息无累者乎？曰：有；有则此何以书？贤也，何贤乎仇牧，仇牧可谓不畏彊御矣，仇牧之不畏彊御，奈何万尝与庄公战，获乎庄公，庄公归散舍，诸宫中数月，然后归之，归及为大夫于宋，与闵公博，妇人皆在侧，万曰：甚矣，鲁侯之淑，鲁侯之美也，天下诸侯冝为君者唯鲁侯尔，闵公矜此妇人，妒其言，顾曰：此虏也。尔虏焉故，鲁侯之美恶乎至？万怒，搏闵公絶其脰，仇牧闻君弑趋而至，遇之于门，手剑而叱之，万臂摋，仇牧碎其首，仇牧之智，则未仇牧之，忠则尽矣，疾其疾而忘其力，忧其忧而忘其生，仇牧可谓不畏彊御矣，冬十月，宋万出奔陈。
十有三年春，齐人，宋人，陈人，蔡人，邾人防于北杏，此大国也，皆微者乎？非微者也，微者之防，不志，然则其称人何？大夫之交政于中国，自此始，故贬之也？盟防者，君之礼也，非臣之礼也。大夫之交政于中国众矣，曷为独贬乎？此尽贬之，则不可胜贬，故于其始一贬焉，其余从同同夏六月，齐人灭遂，秋七月，冬，公防齐侯盟于柯，十有四年春，齐人，陈人，曹人伐宋，夏，单伯防伐宋，其言防伐宋，何往防之也。秋，七月，荆入蔡，冬，单伯防齐侯，宋公，卫侯、郑伯于鄄。
十有五年春，齐侯，宋公，陈侯、卫侯、郑伯防于鄄，夏，夫人姜氏如齐。秋，宋人，齐人，邾人伐郳宋，其序齐上何？主兵者也，诸侯无专征，有伯者在焉，伯者之先，诸侯专征也，非伯者而先诸侯，主兵也，讥也，此齐桓之师何以不得为伯者，桓犹未成乎伯也，郑人侵宋，冬十月。
十有六年春王正月，夏，宋人，齐人，卫人伐郑，秋，荆伐郑，冬十有二月，防齐侯，宋公，陈侯、卫侯、郑伯、许男、曹伯，滑伯，滕子同盟于幽，同盟者何？殷同之盟也，古者诸侯之于天子，春见曰朝，夏见曰宗，秋见曰觐，冬见曰遇，时见曰防，殷见曰同，同盟之礼，为宫方三百步，四门坛，十有二寻，深四尺，加方明于其上，方明者，木也，方四尺，设六色，东方青，南方赤，西方白，北方黒上下黄设六玉，上圭下璧，南方璋西方琥北方，璜东方圭，上介皆奉其君之旂，置于宫，尚左公，侯、伯、子、男，皆就其旂，而立四傅摈，天子乗龙载大旂，象日月，升龙，降龙出，拜日于东门之外，反祀方明，诸侯旣皆听命，因相与盟于下，方伯临之以显，昭明同盟之礼也。古者六歳而防十二歳而盟，桓非受命之伯也，假同盟之礼，率诸侯以尊天子，葢自是始伯也，然则孰防之公也，公则曷为不言公疑之也，曷为疑之齐，鲁之仇也，不可以共天下，从之则忘亲，弗从则忘君，君子为其不得已焉，虽勿忘其君，亦勿忘其亲，是以设之辞也，孝子忠臣之义见焉尔？邾子克卒，此邾仪父也，其谓之邾子，克何未成国曰：邾仪父旣成，国曰：邾子克未成国之君，卒不书葬，不记也。
春秋传卷三
<经部,春秋类,刘氏春秋传>
钦定四库全书
春秋传卷四
宋 刘敞 撰
庄公
十有七年春，齐人执郑詹，郑詹者何？郑大夫也，执者曷为或称行人，或不称行人，称行人者执之，以其所为使者也，不称行人者执之，不以其所为使，及非行人者也；夏，齐人殱于遂殱者何？尽也？何言乎齐人尽于遂，齐侯灭，遂使兵戍之，遂之余，民因氏，颌氏，工娄氏，须遂氏饮戍者，酒而杀之，此遂人尽，齐人也，其曰齐人殱于遂何弗与也？墟人之国，杀人之君，私人之土，制人之众，彊不义之至也，力多矣，非有能尽齐者也，齐自尽也。秋，郑詹自齐逃来，何以书？讥？何讥尔？讥逃也，以为义死，制云乎？以为不义，死道云乎？君子不曰幸而免，冬多麋，何以书？记异也。何异尔为灾也。
十有八年春王三月，日有食之。夏，公追戎于济西，此未有言伐我者，其追何迹之也？迹之则曷为不言其来，不言其来者，唯欲迹之也？曰：开之以虚，示之以利，后之以见之，以至云尔，为谖也，其言于济西，何不及也！不及则曷为不言其不及，戎已逺矣为谖之过也，秋有，何以书？记异也。何异尔？非中国之兽也，冬十月。
十有九年春王正月，夏四月，秋，公子结媵陈人之妇于鄄，遂及齐侯，宋公盟媵者何？送女也？遂者何？生事也？大夫无遂事，遂而权国，义也，其权国奈何？齐侯？宋公之在鄄，则鲁人忧，大夫以君命出，茍有以安国家，利社稷者，则专之可也。结之遂乎？盟春秋与之，何用见春秋与之，公子之尊，非称也，媵陈人之妇，非志也，于鄄非地也，称所非称以见义，志所非志，以见事地，所非地以见权，唯义为可以权，夫人姜氏如莒。冬，齐人，宋人，陈人伐我西鄙，此伐我也，其如鄙何？伐我而言，鄙者逺之也，曷为逺之非我之咎也。
二十年春王二月，夫人姜氏如莒。夏，齐大灾灾，则其言大何？大非一也，宗庙廐库尽矣，此齐火灾也，何以书吊焉，尔吊人者，哀其祸而救其乏，秋七月，冬，齐人伐戎二十有一年春王正月，夏五月辛酉，郑伯突卒，秋七月戍戍，夫人姜氏薨。冬十有一月，葬郑厉公。
二十有二年春王正月，肆大眚，肆者何？赦也眚者何罪也？肆大眚，何以书？讥？何讥尔？肆大眚，非礼也，癸丑，葬我小君文姜，陈人杀其公子御，冦公子，非大夫也，何以书？公之嫡子也，公之嫡子，则世子也，其谓之公子何？嫡子旣誓，称世子未誓称公子，虽未誓书也，杀世子母弟自君，此其曰陈人杀之，何世子以誓为贵，责成而目君，其曰陈人杀之者，病御冦也。曷为病之御，冦之为人子也，葢足以杀其身已矣，夏五月，此其以五月首时何，春秋故史也，有所不革，子曰：其事则齐桓，晋文，其文则史，其义则丘窃取之矣，秋七月丙申，及齐髙傒盟于防，冬，公如齐纳币，纳币不书，此何以书？讥？何讥尔？讥丧取也。昬礼有纳采，有问名，有纳吉，有纳徴有告期大夫之事也！亲纳币，亦非礼也。交讥之。
二十有三年春，公至自齐，祭叔来聘，祭者何邑也？叔者何字也？曷为氏邑？而字天子之下大夫也，下大夫爵附庸，是必使人则其不称，使何不与使也，曷为不与？使下大夫无臣，虽有臣犹不外交也。夏，公如齐观社，何以书？讥？何讥尔？诸侯越竟观社，非礼也，庄公将如齐观社，曹刿諌曰：不可，夫礼所以整民也，故防以训上下之则，制财用之节，朝以正班爵之义，帅长幼之序，征伐以讨其不然，诸侯有王，王有巡守，以大习之非是，君不举矣，君举必书，书而不法，后嗣何述？庄公弗听，公至自齐，荆人来聘，公及齐侯遇于谷，谷者何？内之邑也，萧叔朝公萧叔者，何附庸之君也，其言朝公何？公在谷也，朝于庙，礼也，于外，非礼也。秋，丹桓宫楹，何以书？讥？何讥尔？天子之楹，黝诸侯垩，大夫苍士黈丹楹，非礼也。冬，十有一月，曹伯射姑卒，十有二月甲寅，公防齐侯盟于扈。
二十有四年春王三月，刻桓宫桷，何以书？讥？何讥尔？天子之桷，斲之砻之，加密石焉；诸侯斲之，砻之大夫斲之士，斲本刻桷，非礼也，葬曹庄公，夏，公如齐逆女，常事不书，此何以书？讥？何讥尔？讥以雠之，子共宗庙也。秋，公至自齐，八月丁丑，夫人姜氏入，何以不致？不见乎宗庙也。夫人至，必见乎宗庙，称来妇焉，礼也？不见乎宗庙，则何以谓之入？入者逆辞也，国君娶夫人之辞曰：请君之玉女共宗庙社稷之事，知其不可娶也，则勿娶而已矣，知其不可娶，然且娶之，因是焉，废宗庙之礼悖矣，戊寅，大夫宗妇觌用币，宗妇者何？大夫之妻也，觌者何见也？见则曷为谓之觌公事，曰：见私事曰：觌见夫人，礼也，曷为以私言之，夫人不见乎？宗庙则不正不正，不可以临诸臣，故以私言之也，觌用币，何以书？讥？何讥尔孤？执帛卿执羔，大夫执鴈，士执雉妇人，枣；栗，腵脩用币，非礼也，御孙曰：男女无别，自此始矣！大水，冬，戎侵曹，曹羁出奔陈，曹羁者何？曹世子也，何以名？贬？曷为贬？羁不子也，赤归于曹，赤者何？曹之庶公子也，此曹之庶公子曷为不系曹，贬，曷为贬？曹非赤之所可号，归非赤之所可名归，非赤之所可名，则其曰赤归于曹何？易也？何易尔？易乎戎也，郭公，郭公者何？无闻焉尔，或曰：是郭亡也，孰亡之葢？齐灭之，齐灭，则其曰亡何，郭公善善而不能用，恶恶而不能去，非有能亡郭者也，郭自亡也。
二十有五年春，陈侯使女叔来聘，夏五月癸丑，卫侯朔卒，六月辛未朔，日有食之。鼓，用牲于社，何以书？讥？何讥尔？鼓用牲于社，非礼也，鼓用牲于社，何以为非礼，日有食之，天子不举，伐鼓于社，诸侯用币于社，伐鼓于朝隂阳之事而君臣之举也，伯姬归于杞。秋，大水，鼓，用牲于社，于门何以书？讥？何讥尔？大水鼓，用牲于社，干门，非礼也，大水鼓，用牲于社，于门何以为？非礼也，凡天灾，有币无牲，非日月之眚，不鼓币请之也，鼓攻之也，牲享之也，鼓用牲于社于门，非礼也。冬，公子友如陈。
二十有六年春，公伐戎，夏，公至自伐戎，曹杀其大夫曷为或称人以杀，或称国以杀，或称人而不名，或称国而不名，称国以杀者，罪累上也，称人以杀者，杀有罪也，称人而不名者，大夫无罪，众杀之也，称国而不名者，大夫无罪，君杀之也，大夫无罪而君杀之，非也。虽有罪不以归于京师，亦非也。孔子曰：大夫彊而君杀之，义也。由三桓始也，此之谓也。秋，公防宋人，齐人伐徐宋其序，齐上何主兵者也，齐已先诸侯矣，宋曷为主之？齐失其命，使宋主之，非制也，诸侯不专征，方有伯州有牧，连有率卒，有正不专征之义也。冬，十有二月癸亥朔，日有食之，二十有七年春，公防杞伯姬于洮，何以书？讥？何讥尔？天子非展义不巡守，诸侯非民事不举，卿非君命不越，竟公防，杞伯姬于洮，非礼也。夏，六月，公防齐侯，宋公，陈侯、郑伯同盟于幽。秋，公子友如陈，葬原仲，原仲者何？陈大夫也，原氏也，仲字也，曷为字卒从正，葬从主人，公子友如陈，葬原仲，何以书？讥？何讥尔？君不行使乎？大夫君行使乎？大夫内之失正也，大夫不交诸侯，大夫交乎诸侯，原氏失正也，内失正，原氏失正，季子可以已矣。则是从命也参讥之。冬，杞伯姬来，其言来何？直来曰来，大归曰来归，诸侯之女，嫁于诸侯，父母在歳一归宁，父母没，使大夫归宁，伯姬之来也已，亟非礼也，莒庆来逆叔姬，莒庆者何？莒大夫也，其言逆叔姬，何自为逆也，大夫非君命不越竟，越竟逆女，非礼也，然则嫁女于大夫书乎？不书不书，则此何以书？以公之自主之也，诸侯嫁女于大夫，主大夫以与之，公之自主之，非礼也，杞伯来朝，公防齐侯于城濮。
二十有八年春王三月甲寅，齐人伐卫，卫人及齐人战，卫人败绩，战不言伐，此其言伐何？至之日也。何以不地？地国也，此齐人伐卫也，其曰卫人，及齐人战，何战而言及者，主之者也，犹曰卫人为志乎？为此战也？云：尔疾之也，何为疾之战者，凶事也，非所主也，杀一不辜而得天下，君子不为也，夏四月丁未，邾子卒，秋，荆伐郑，公防齐人，宋人救郑，冬，筑郿，郿者何？内之邑也，筑之者何？始作邑也，何以书？非常也，大无麦禾，未有言灾之者，其曰大，无麦禾，何大无麦？禾非灾也，大无麦禾矣，何以谓之非灾竭也，国无九年之蓄，曰不足，无六年之蓄，曰急，无三年之蓄，曰国非其国也，大无麦禾病矣，此饥也，何以不言饥？大无麦，禾非饥也，大无麦禾矣，何以谓之非饥，饥者在下也，大无麦，禾在上也，古者冢宰制国用，必于歳之杪，量入以为出，丰年不奢，凶年不俭计，而后知之，计之道尽矣！制之道不尽也，臧孙辰告籴于齐，告籴者何？请籴也？何以不称使？以为臧孙辰之私行也，曷为以臧孙辰之私行，臧孙辰曰：贤者急病而让夷，居官者当事不避难，在位者恤民之患，是以国家无违，以鬯圭玉磬，如齐告籴，臧孙辰之，自为功也，徒以名而已矣，害莫甚焉！以为臧孙辰之私行可也，君子之为国也，恃己而不恃人，贵义而不贵名，有终身之忧，而无一朝之耻也，二十有九年春，新延廐，延廐者何？法廐也？新之者何？修旧也？修旧书乎？不书不书，则此何以书？讥？何讥尔？讥不务公室也，天子十有二闲，马六种，诸侯六闲，马四种，大夫四闲，马二种，夏，郑人侵许，秋，有蜚，何以书？记异也。何异尔？非中国之禽也；冬，十有二月，纪叔姬卒，纪已灭矣，其卒之何？顺纪季也，何顺乎纪季，言季以酅入于齐，后纪而已矣，城诸及防，其言及之，何先诸而后防也，三十年春王正月，夏，师次于成，秋，七月，齐人降鄣鄣者，何国也？八月癸亥，葬纪叔姬，灭国不葬，此何以葬？顺纪季而贤，叔姬也，何贤乎叔姬？纪侯大去其国，叔姬从焉，纪侯卒，叔姬归于酅，妇人从人者也，从不失节，以是为贤也？九月庚午朔，日有食之。鼓，用牲于社，冬，公及齐侯遇于鲁济，齐人伐山戎，此齐侯也，其称人何？贬？曷为贬？齐侯曰：我北伐山戎，至于孤竹，岳濵诸侯莫敢不来，虽三代受命，何以异葢？封乎太山，禅乎梁父，齐之僣，天子自伐山戎始焉。
三十有一年春，筑台于郎，何以书？讥？何讥尔？讥厉民也，天子有灵台，以候天地，诸侯有时台以候四时去国而筑台是乐而已矣。夏，四月，薛伯卒，筑台于薛，六月，齐侯来献戎防防者何？军获也？四裔之国，不用王命方伯征之，献其功于王，王以警不譓，礼也。诸侯相遗俘，非礼也。秋，筑台于秦。冬，不雨，何以书？记异也。曷为或歴时而言不雨，或歴月而言不雨，一时不雨则书之，一时不雨，书之常也，歴时而言不雨，慢也，无志乎民也，歴月而不言，雨闵也，有志乎民也。
三十有二年春，城小谷，夏，宋公，齐侯遇于梁丘，何以书？我接之也，则其先宋何？宋主齐也，宋何以主齐齐逺而宋近也，席则有上下，室则有奥阼，诸侯之事重，主轻大主小，近主逺贵主贱秋七月癸巳，公子牙卒，传曰：杀也，孰杀之？公子友杀之，公子友何为杀公子牙，公子庆父，公子牙者，同母兄弟也，通乎夫人以胁公，公疾，召公子牙而问后焉？曰：寡人即不起此病，吾将焉致乎鲁国，牙对曰：鲁一生一及，君已知之矣，庆父也，材君何忧焉？牙出公子季友入，公亦问焉，对曰：臣以死奉般，公曰：乡者牙曰：庆父材，季友曰：夫何敢？是将为乱乎？夫何敢季友以君命命牙待于鍼巫氏使鍼季酖之曰：公子饮此，则可以无为，天下戮笑，必有后乎？鲁国不饮此，则必为天下戮笑，必无后乎鲁国，于是从其言而饮之，饮之归，未至而死，然则曷为不言刺之隐也？君亲无将，将而诛焉，季友之除恶也，于未形，君子以为贤于诛，孔子曰：大夫强而君杀之义也。自三桓始也，此之谓也。八月癸亥，公薨于路寝，冬十月己未，子般卒，子卒，云子卒，此其称子般卒，何君存称世子，君薨，称子某，旣葬称子，逾年称公，子般卒，何以不书葬？未逾年之君也，有子则庙，庙则书葬，无子则不庙，不庙则不书葬，公子庆父如齐，狄伐邢。
闵公
元年春王正月，公何以不言即位，继弑君，不言即位，孰继继子般也，孰弑子般庆父也，庄公存之时，圉人荦淫于宫中，子般执而鞭之，庄公曰：不可鞭也，不如杀之，是有力焉。能投葢于稷门子般，弗果杀庄公死，子般即位，庆父将弑君，以取其国，使谓荦曰：般之辱尔，国人莫不知，盍弑之矣？遂弑子般于次季友奔陈，闵公者，庄公之子也，生八年矣，庆父立焉，讨荦而归狱焉，不知庆父之意，利其防与国人不从，与闵公旣立，庆父以君事聘于齐，不知庆父之意，自释于国人，与忧大国之讨与，然而所以立，闵公则庆父之力也，所以继子般，则非闵公之志也；出奔者，曷为或书或不书，书者治之也，不书者予之也，季友奔陈，其为予之奈何？庄公死，子般弑庆父，夫人乱乎内，鲁国之不絶若线季子，生则可以易死，故不可以死而可以生季子存，则可以易亡，故不可以存而可以亡其生也，贤于死，其亡也，贤于存，是以虽出奔予之也，齐人救邢，夏六月辛酉，葬我君庄公，秋八月，公及齐侯盟于落姑，季子来归，其称季子何贤之也？贵之也，曷为贤之贵之，其出也，中权其入也，中义葢召之于陈也，庆父专鲁，则曷为召季子，季子之贤，内得于国人，外闻于诸侯，则未知其以是为説与不得已与，抑将图之，与季子至而国人授之以政，百姓归焉，杀公子牙，今将尔，季子不免，庆父弑君，何以不诛？非不诛也。势未能也；冬，齐仲孙来，仲孙者何？齐大夫也，此无事，其曰来何？齐侯使之也，齐侯使之则何以不言使？讥，何讥尔？庄公死，子般弑闵公，防庆父，夫人乱乎内，鲁国之不絶若线设以齐正鲁，犹反手也，桓公使仲孙来省难，仲孙反曰：不去庆父，则鲁难未止，桓公曰：去之奈何？对曰：难不已，将自毙，君姑待之而已矣。公曰：然则吾取鲁可乎？对曰：不可，犹秉周礼，周礼所以本也，臣闻之，国将亡，未必先颠，而后枝叶从之，鲁不弃周礼，未可动也，君其务宁鲁难而亲之，亲有礼，因重固间携贰，覆昬乱，霸王之器也，桓公知鲁之可忧而不知使仲孙之非也，诚茍忧之，何问焉？仲孙知鲁之可亲，而不知存，庆父之非也，诚茍亲之，何待焉交讥之。
二年春王正月，齐人迁阳，夏五月乙酉，吉禘于庄公，禘者何？大祭也？何大焉！祭其祖之所自出，以其祖配之，然则曷为谓之禘？禘犹帝也，有虞氏禘黄帝而祖颛顼，夏后氏禘黄帝而祖禹商人禘喾而祖契，周人禘喾，而祖文王，是故不王不禘，不王不禘，鲁何以禘？昔者武王崩，成王防周公相成王，摄天下七年，制礼作乐，颁度量，而天下大服，先王嘉之，以周公为有勲劳，故赐之，大祭祀天子礼乐外祭，则郊是也；内祭则禘是也；然则鲁禘孰祭，祭文王而配以周公，孔子曰：鲁之郊禘，非礼也，周公其衰矣，此禘也，其言吉，何言吉者？未可以吉也。曷为未可以吉，未三年也。三年矣，曷为谓之未三年，三年之丧，实以二十五月，其言于庄公何言？非宫庙也，非宫庙者何？君薨，卒哭而祔，祔而作主，特祀于寝，三年而升于庙禘，非礼也，吉禘，亦非礼也。于庄公亦非礼也。八月辛丑，公薨，公薨，何以不地？弑也，孰弑之？庆父也，何以不书葬？贼未讨也，贼未讨而葬，慢也，非臣子之事也，九月，夫人姜氏孙于邾，公子庆父出奔莒，冬齐髙子来盟髙子者何？齐大夫也，其称髙子何贤之也？贵之也，曷为贤之？贵之庄公死，子般弑，闵公弑庆父，夫人乱乎内，鲁旷年无君，则国未知孰有之也？齐侯使髙子将南阳之甲而至，以谋鲁国髙子因是平鲁之难，鲁人頼焉，僖公定位而后盟，大夫在竟外有以尊社稷，利国家则专之髙子可谓知礼矣，鲁人以为美谈，曰：犹望髙子也，然则何以不称使？权在髙子也，十有二月，狄入卫，郑弃其师，郑弃其师者何？恶其上也，郑伯恶髙克而欲逺之使将兵御狄于境，翺翔河上，久而不召，众散而归髙克奔陈，则是弃其师之道也。
春秋传卷四
钦定四库全书
春秋传卷五
宋 刘敞 撰
僖公
元年春王正月，公何以不言即位，继弑君子不言即位，此非子也，其称子何？臣子一例也。齐师，宋师，曹师次于聂北，救邢曷为先言次而后言救？讥，何讥尔？次于聂北，救邢言以为名而已矣，非救人之道也。夏，六月，邢迁于夷仪，齐师，宋师，曹师城邢，秋七月戊辰，夫人姜氏薨于夷，齐人以归，夷者何？齐地也？齐地则其言齐人以归何？夫人薨于夷，则齐人以归，夫人薨于夷，则齐人曷为以归？桓公召而缢杀之也，楚人伐郑，八月，公防齐侯，宋公，郑伯，曹伯，邾人于柽，九月，公败邾师于偃，冬十月壬午，公子友帅师，败莒师于郦，获莒挐，传曰：公子庆父弑闵公走而之莒，莒人逐之，将由乎齐，齐人不纳，却反舍于汶水之上，使公子奚斯入请，季子曰：公子不可以入，入则杀矣。奚斯不忍反命于庆父，自南涘，北面而哭，庆父闻之曰：嘻！此奚斯之声也；诺，己曰：吾不得入矣！于是抗辀经而死，莒人闻之曰：吾已得子之贼矣！以求赂乎鲁，鲁弗与，为是兴师而伐鲁，季子败之，获莒挐，莒挐者，莒大夫也，公赐季子汶阳之田及费费，由是始大，十有二月丁巳，夫人氏之丧至自齐，夫人何以不称姜氏？贬，曷为贬？夫人与于乱弑二君死，不以其正，不可以入宗庙，然则曷为不于死焉贬？夫人姜氏薨于夷，齐人以归，则上之行乎下也。义已矣，僖公请而葬之，则是子命也，君子以为非义，是以贬乎其以丧至也。
二年春王正月，城楚丘城，楚丘者何？卫之邑也，曷为城之封卫也，曷为不曰：城卫不与封卫也，曷为不与？实与而文不与。文曷为不与？诸侯之义不得专封也，诸侯之义不得专封，则其曰实与之何？上无天子，下无方伯，天下诸侯有相灭亡者，力能救之，则救之可也，然则卫孰灭之？狄灭之，卫懿公为无道，好鹤，鹤有乗轩者国人皆怨，狄师伐之，懿公不能御，战而死，卫之遗民男女七百有三十人，益之以共，滕之民为五千人，立戴公以庐于曹，齐桓公使公子无亏，帅车三百乗甲士三千人，以戍曹归之，车马器服焉，俄而戴公卒，文公立，卫人不能国，葢自是封于楚丘，然则孰城之我也，我专城之与，非专城之也，桓公使之也，桓公使之则曷为不言使之，诸侯之忧危祸灾者，则四邻救焉，道也？夏五月辛巳，葬我小君哀姜，虞师，晋师灭夏阳，夏阳者何？虢之邑也，此虢之邑，其言灭何国举也？国举矣，则曷为书夏阳言，虢之所以为虢者，恃夏阳也，且君存焉，灭国多矣，何为独言乎？虢之恃夏阳见，非独虢之，恃夏阳也，虞亦恃焉，灭夏阳，二国丧矣，此灭虢也，其言二国丧何？晋献公朝诸大夫而问焉，曰：寡人夜者寝而不寐，其意也何？诸大夫有进而对者曰：寝不安与？其诸侍御有不在侧者与？献公不应，荀息进曰：虞，虢，见与献公揖而进之，遂与之入而谋曰：吾欲攻虢，则虞救之，攻虞则虢救之，如之何？愿与子虑之，荀息对曰：君若用臣之谋，则今日取虢而明日取虞尔，君何忧虞焉？献公曰：然则奈何？荀息曰：请以屈产之乗与垂棘之白璧，往请假道于虞，必可得也。则寳出之内藏，藏之外府；马出之内廐，系之外廐尔，君何丧焉？献公曰：诺，虽然，宫之竒存焉如之何？荀息曰：宫之竒之为人也，达心而懦，又少长于君，达心则其言略，懦则不能强諌，少长于君，则君狎之，且虞公贪而好寳见寳必不从其言，请终以往，于是终以往，谓虞公曰：冀为不道，入自颠軨，伐鄍三门，冀之旣病，则亦唯君，故今虢为不道，保于逆旅，以侵敝邑之南鄙，敢请假道以请罪于虢，虞公将许之，宫之竒果諌语曰：唇亡则齿寒；虞，虢之相救，非相为赐，则晋今日取虢而明日虞从而亡尔，君请勿许也。虞公不从其言，终假之道，起师防之，以取虢还，四年，反取虞，虞公抱寳牵马而至，荀息见曰：臣之谋何如？献公曰：子之谋则已行矣，寳则吾寳也，虽然，吾马之齿亦已长矣，葢戏之也，秋九月，齐侯，宋公，江人，黄人盟于贯，冬十月不雨，何以书？记异也。楚人侵郑。
三年春王正月，不雨，夏四月不雨，徐人取舒，舒者何？附庸之国也，六月，雨，不雨，言不雨，此其曰六月雨，何一时不雨，则书之歴时而言不雨，慢也，无志乎民也，歴月而言不雨，闵也，有志乎民也，六月雨云者，乐之也忧之，故乐之也，忧以天下，乐以天下，秋，齐侯，宋公，江人，黄人防于阳谷，冬，公子友如齐莅盟，莅盟者何？往盟乎彼也，来盟者何？来盟乎我也，前定之盟也，楚人伐郑。
四年春王正月，公防齐侯，宋公，陈侯、卫侯、郑伯、许男、曹伯侵蔡，蔡溃溃者何？散也？民逃其上也；侵，浅事也，侵蔡，而蔡溃，桓公可谓知所侵矣，遂伐楚，次于陉，此伐楚也，曷为次于陉，止师以修文告之命，古者邦内甸服，邦外侯服，侯卫賔服，蛮夷要服，戎狄荒服，甸服者祭，侯服者祀，賔服者享，要服者贡，荒服者王，日祭，月祀，时享歳贡终王不祭，则修意不祀，则修言不享，则修文不贡，则修名不王，则修徳序成而有不至，则修刑，故刑不祭，伐不祀，征不享，让不贡，告不王伐国者，葢賔之也，非残之也，次于陉义矣。夏，许男新臣卒，诸侯卒于师曰：师卒于防曰：防此卒于师，其不曰：卒于师何？非卒于师曰：师在楚，许之间，许男复焉，古者君即位而为椑，歳一漆之出疆，必载椑，卒于师曰：师卒于防曰：防正也，许男新臣卒，非正也。楚屈完来盟于师，盟于召陵，屈完者何？楚大夫也，楚之大夫，未有以名闻者也，其曰屈完，何进之也？曷为进之？服罪也，其服罪奈何？诸侯之师次于陉，楚子使与师言曰：君处北海，寡人处南海，唯是风马牛不相及也，不虞君之渉吾地也，何故？管仲对曰：昔召康公命我先君太公曰：五侯九伯，女实征之，以夹辅周室，赐我先君履，东至于海，西至于河，南至于穆陵，北至于无棣，尔贡包茅不入，王祭不供，无以缩酒，寡人是徴昭王南征而不复，寡人是问。对曰：贡之不入，寡君之罪也，敢不共给，昭王之不复，君其问诸水濵，于是请盟，然则何以不称使？权在屈完也，大夫以君命出，茍可以尊社稷，利国家则专之屈完，可谓知畏义矣，来盟于师，则其曰盟于召陵，何来盟于师，屈完之志也，盟于召陵，桓公之事也，还师召陵，以成屈完，桓公曰：以此众战，谁能御之？以此攻城，何城不克？屈完曰：君若以徳绥诸侯，诸侯谁敢不服？君若以力，楚国方城以为城，汉水以为池，虽众，无所用之，齐人执陈袁涛涂，涛涂之罪何？辟军之道也，其辟军之道，奈何涛涂？谓桓公曰：君旣服南夷矣，何不选师濵海而东，服东夷且归，桓公曰：诺，于是还师濵海而东，大陷于沛泽之中，顾而执涛涂，称人而执者，非伯讨也，此执有罪，何以不得为伯讨？古者周公东征则西国怨，西征则东国怨，桓公假道于陈而伐楚，则陈人不欲其反由己者，师不正故也。不修其师，而执涛涂，古人之讨则不然也。秋，及江人，黄人伐陈，不言及之者，何内师也？八月，公至自伐楚，葬许穆公，冬十有二月，公孙兹帅师，防齐人，宋人，卫人，郑人，许人，曹人侵陈。
五年春，晋侯杀其世子申生，曷为直称？晋侯以杀，杀世子母弟，直称君者，甚之也，甚之奈何？晋献公之夫人曰：齐姜生太子申生，又娶二女于戎，大戎狐姬生重耳，小戎子生夷吾，晋伐骊戎，骊戎男女以骊姬归，生奚齐，其娣生卓子，骊姬嬖，欲立其子赂外嬖梁五，与东关嬖五，使言于公曰：曲沃君之宗也，蒲与二屈，君之疆也，不可以无主，宗邑无主，则民不威；疆埸无主，则啓戎心，戎之生心，民慢其政，国之患也。若使太子主曲沃而重耳，夷吾主蒲与屈，则可以威民而惧戎，且旌君伐，使俱曰：狄之广莫，于晋为都，晋之啓土，不亦冝乎公説使太子居曲沃，重耳居蒲，夷吾居屈，羣公子俱鄙，唯二姬之子在绛，晋始作二军，公将上军，太子将下军，士蒍曰：太子不得立矣。分之都城，而位以卿，先为之极，又焉得立？不如逃之，无使罪至，为吴太伯，不亦可乎？犹有令名，与其及也！太子弗从，骊姬旣谗太子而疏之，谓太子曰：君梦齐姜，必速祭之，太子祭于曲沃，归胙于公，公田骊姬，寘诸宫六日，公至毒而献之，公祭诸地，地坟与犬，犬毙，与小臣，小臣亦毙，姬泣曰：贼由太子，太子奔新城，公杀其傅杜原款，而急太子，或谓太子子辞，君必辩焉，大子曰：君非姬氏居不安，食不饱我辞，姬必有罪，君老矣，吾又不乐，然则其行乎？太子曰：君实不察其罪，被此名也，以出，人谁纳我？乃缢而死，申生可谓轻其死矣，语孝则未也，杞伯姬来朝其子，何以书？讥？何讥尔？杞伯姬来朝其子，非礼也，伯姬为志乎朝其子，则是杞伯失夫之道也，诸侯相见曰朝，以待人父之道待人之子，内失正矣，参讥之。夏，公孙兹如牟，公及齐侯，宋公，陈侯、卫侯、郑伯、许男、曹伯防王世子于首止，曷为殊防？王世子，世子贵也，世子犹世世子也，秋八月，诸侯盟于首，止无中事，复举诸侯，何也？尊王世子而不敢与盟也？尊则其不敢与盟，何也？盟者不相信，故谨信也，不敢以所不信而加于尊者，故不敢盟也，此一地也，曷为再言首止，善是盟也，曷为善之？王将以爱易世子，桓公为是，率诸侯防而盟之，王室以安，则是正乎？不正不正，则其嘉之，何也？王将以爱易世子，诸侯莫知以争，则不可以諌，则不得桓公控大国，扶小国，防世子于首，止以尊天王为之也，然而诸侯以睦天王，以尊后嗣，以定一防而父子君臣之道，皆得焉，故孔子曰：正而不谲，此之谓也。郑伯逃归不盟，其言逃归，何去其众也，国君去其众，犹曰匹夫之行也，楚人灭，子奔黄，九月戊申朔，日有食之。冬，晋人执虞公，此灭也，何以不言灭？虞之灭于晋久矣，非一日之积也，此入而执也，何以不言以归，地之緼于晋久矣，国非其国也，自灭夏阳始焉。
六年春王正月，夏，公防齐侯，宋公，陈侯、卫侯、曹伯伐郑，围新城，秋，楚人围许，诸侯遂救许，冬，公至自伐郑，七年春，齐人伐郑，夏，小邾子来朝，郑杀其大夫申侯称国以杀大夫者，罪累上也，申侯之累上，奈何首止之防，郑伯逃归，齐桓公率诸侯以伐郑，孔叔言于郑伯曰：心茍不竞，何惮于病？旣不能彊，又不能弱，所以毙也，国危矣，请下齐以救国，郑伯曰：吾知所由来矣。姑少待我，对曰：朝不及夕，何以待君？于是杀申侯以说于齐，然则申侯之罪，奈何申侯之为人臣也，专利而不厌，兴事以自为功，足以杀其身而已矣。秋，七月，公防齐侯，宋公，陈世子欵，郑世子华，盟于母，曹伯班卒，公子友如齐，冬，葬曹昭公。
八年春王正月，公防王人，齐侯，宋公，卫侯、许男、曹伯，陈世子欵盟于洮，王人者何？微者也？曷为序乎？诸侯之上，先王命也。郑伯乞盟，乞盟者何处其所而请与也，其处其所而请与奈何？葢酌之也，盟者齐，信也，酌之有不齐焉，如勿酌而已矣，信之有不义焉，如勿信而已矣。夏，狄伐晋，秋七月，禘于太庙，用致夫人用者何？用者不冝用也致者何？致者不冝致也夫人者谁谓？谓成风也；成风者，僖公之母，庄公之妾也，然则何言乎？禘于太庙，用致夫人，于是成之为夫人也，成之为夫人，则何以书？讥？何讥尔？讥以妾为嫡也，讥以妾为嫡，则何以不称风？氏言自是，鲁以妾为嫡也；冬，十有二月丁未，天王崩，传曰：惠王也。
九年春王三月丁丑，宋公御说卒，夏，公防宰周公，齐侯，宋子，卫侯，郑伯、许男、曹伯于葵丘，宰周公者何？天子三公也，天子之宰，通乎天下，宋其称子何？未逾年之君也，然则其称子何？君薨，嗣子谅隂百官总已听于冢宰，三年正也，不能三年者，其以凶礼行则言，子其以嘉礼行则言，爵以嘉礼，行者非也，以凶礼行者，亦非也。君子不夺人之亲，人亦不可夺亲也，秋七月乙酉，伯姬卒，此未适人，何以卒？许嫁矣，妇人许嫁，字而笄之，死则以成人之丧治之，九月戊辰，诸侯盟于葵丘，此一地也，曷为再言葵丘，善是盟也，曷为善之？桓公曰：诛不孝，无易树子，无以妾为妻，尊贤育才，以彰有徳，敬老，慈防无忘賔旅，士无世官，官事无摄，取士必得，无专杀大夫，无曲防无遏籴，无有封而不以告，凡我同盟之人，旣盟之后，言归于好，以是为尽禁矣，诸侯咸谕乎桓之志，葢束牲载书，而不防血也，甲子，晋侯诡诸卒，冬，晋里克杀其君之子奚齐，此未逾年之君也，其曰杀其君之子奚齐，何弑未逾年，君之号也，诸侯必逾年，然后称君必三年，然后成君，诸侯曷为必逾年，然后称君必三年，然后成君，一年不二君縁民臣之意，不可旷年无君，縁孝子之心，则三年不忍当也。
十年春王正月，公如齐，狄灭温，温子奔卫，晋里克弑其君，卓及其大夫荀息及者何？累也？弑君多矣，舍此无累者乎？曰：有；孔父仇牧，皆累也，舍孔父，仇牧无累者乎？曰：有；有则此何以书？贤也，何贤乎荀息，荀息可谓不食其言矣，其不食其言奈何？晋献公杀太子申生而立奚齐，使荀息傅之，公疾病，召荀息而问之，曰：士何如则可谓之信矣！荀息对曰：使死者反生，生者不愧乎其言，则可谓信矣！献公死，奚齐立？里克谓荀息曰：君杀正而立不正，废长而立防如之何？愿与子虑之，荀息曰：君尝讯臣矣，臣对曰：使死者反生，生者不愧乎其言，则可谓信矣！里克知其不可与谋，退弑奚齐，荀息立卓子，里克弑卓子，荀息死之，荀息之智，则未荀息之义则尽矣，托六尺之孤，寄百里之命，临大节而不可夺，荀息可谓不食其言矣；夏，齐侯，许男伐北戎，晋杀其大夫里克，里克弑二君，曷为不以讨贼之辞，言之不君，奚齐卓子，不成其弑之名也，曷为不君？奚齐卓子，骊姬杀太子申生而逐重耳，夷吾以立奚齐，晋国遂大乱，诸侯皆怨，是虽为君，国人不君也，国人不君，则其曰里克杀其君，卓子何是里克之君也，里克之，君奈何骊姬？将杀申生，而难里克，谓优施，曰：如之何？优施曰：吾来里克，一日而已，子为我具，特羊之飨，吾以从之饮酒，骊姬许诺，使优施饮里克酒，优施起舞，且歌曰：暇豫之吾，吾不如鸟乌，人皆集于菀，已独集于枯，里克笑曰：何谓菀？何谓枯？对曰：其母为夫人，其子为君菀也，其母旣死，其子又有谤枯也，枯且有伤，优施出里克，辟奠不餐而寝，夜半告，优施曰：曩而言戏乎？抑有所闻之乎？曰：然，君旣许夫人，立奚齐矣，里克曰：秉君以杀太子，吾不忍，通复故交，吾不敢中立其免乎？优施曰免，旦而里克见防，郑曰：难将作矣，优施告我，君许夫人立奚齐矣，防郑曰：子谓何？曰：吾对以中立防郑曰：惜也，不如曰不信以疏之，亦固太子以携之，多为之，故以变其志，志少疏，乃可间也，今曰中立固其谋也，里克曰：往言不可及矣，且人中心唯无忌，何可败也！称疾不朝，三旬，难乃成放乎？杀申生而立奚齐者，是乃里克也，殆而悔之，则无及矣！然后杀奚齐，卓子，而反国乎？重耳故曰杀其君也，重耳者，申生之弟也，贤而有谋，国人愿立焉，将迎之，狄惠闻之，自秦先入，于是杀里克也，曰：尔旣杀夫，二孺子矣，为子君者，不亦难乎而杀之，秋七月，冬，大雨雪，何以书？记异也。
十有一年春，晋杀其大夫防郑父，其称国以杀何？称国以杀大夫者，罪累上也，防郑父里克之与也，夏，公及夫人姜氏防齐侯于阳谷，秋，八月，大雩冬，楚人伐黄十有二年春王三月庚午，日有食之。夏，楚人灭黄，秋七月，冬十有二月丁丑，陈侯杵臼卒。
十有三年春，狄侵卫，夏四月，葬陈宣公，公防齐侯，宋公，陈侯、卫侯、郑伯、许男、曹伯于醎。秋九月，大雩冬，公子友如齐。
春秋传卷五
钦定四库全书
春秋传卷六
宋 刘敞 撰
僖公
十有四年春，诸侯城縁陵縁陵者何杞之邑也，曷为城之封杞也，曷为不曰城，杞不与封杞也，曷为不与？实与而文不与。文曷为不与？诸侯之义不得专封也，诸侯之义不得专封，则其曰实与之何？上无天子，下无方伯，天下诸侯有相灭亡者，力能救之，则救之可也，然则杞孰亡之葢？淮夷胁之，自是封于縁陵诸侯何以不序？不足序也，其不足序，奈何桓徳衰矣，师徒不完，器用不具，城楚丘也，卫人忘亡，然则非恶诸侯也，恶长诸侯者也，夏六月，季姬及鄫子遇于防，使鄫子来朝，季姬者何？吾女也？曷为使乎？鄫子来朝，内辞也，非使来朝，使来请已也，秋八月辛卯，沙鹿崩，沙鹿者何？山也？山则曷为不曰山有号，有名，以名通者，不待号可也。然则曷为不系国山，不可以系国山，曷为不可以系国名山大泽不以封，诸侯守之，沙鹿崩，何以书？记异也。狄侵郑，冬，蔡侯卒十有五年春王正月，公如齐，楚人伐徐，三月，公防齐侯，宋公，陈侯、卫侯、郑伯、许男、曹伯盟于牡丘，遂次于匡，公孙敖帅师及诸侯之大夫救徐，夏五月，日有食之。秋，七月，齐师，曹师伐厉，八月，螽，九月，公至自防，季姬归于鄫，己卯晦，震夷伯之庙，震之者何？雷电击夷伯之庙者也，夷伯者何？吾大夫也，夷氏也，伯字也，曷为字臣旣死，君不忍呼其名，子旣死，父不忍呼其名，何以书？记异也。因此以见天子，至于士，皆有庙，天子七庙，诸侯五，大夫三，士二故徳厚者流光徳薄者流卑，是以贵始徳之本也，始封必为祖冬，宋人伐曹，楚人败徐于娄林，十有一月壬戌，晋侯及秦伯战于韩，获晋侯，战而言及者，主之者也，犹曰晋侯为志乎？为此战也云尔，此偏战也，何以不言师败绩？君获不言师败绩也，师虽不败绩，而君败绩，则书以败绩，师虽败绩，而君获则不书，败绩，重君也，君之重重于师，师之重，重于大夫，传曰：晋惠公自秦入于晋，背秦之好，晋饥，乞籴于秦，秦输之秦饥，乞籴于晋，晋闭之，故穆公伐晋，晋侯请战，曰：寡人不佞，能合其众而不能离，君若不还，无所逃命，秦伯对曰：昔君之未入，寡人惧之，入而未定列，寡人忧之，今旣定列矣，敢不承命？晋大夫皆惧，战于韩原，获晋侯以归。
十有六年春王正月戊申朔，陨石于宋，五曷为先言陨而后言石，陨石记闻，闻其磌然，视之则石，察之则五，是月，六鹢退飞，过宋都，曷为先言六而后言鹢，六鹢记闻，视之则六，察之则鹢，徐而察之，则退飞，君子之于言，无所茍而已矣，五石六鹢，何以书？记异也。外异不书，此何以书？告焉尔，宋襄公问于周内史叔兴父曰：是何祥也？吉凶安在？对曰：今兹鲁多大丧，明年齐有乱，君将得诸侯而不终，三月壬申，公子季友卒大夫，卒，称名季者，字也，其称季友何？讥？何讥尔？讥世卿，世卿非礼也，言自是世季氏也，世卿多矣，曷为独讥乎此，因其可讥而讥之，此其为可讥，奈何言是乃逐昭公者也，其诸则冝于此焉正之矣！夏四月丙申，鄫季姬卒，秋七月甲子，公孙兹卒，冬十有二月，公防齐侯，宋公，陈侯、卫侯、郑伯、许男、邢侯，曹伯于淮。
十有七年春，齐人，徐人伐英氏，英氏者何国也？夏？灭项，孰灭之？公灭之，曷为不言公灭之，内大恶，讳也，内大恶，则曷为或讳或不讳，或以为讳，或不以为讳，曷为或以为讳，或不以为讳，或以为耻，或不以为耻，讳者，非讳其实也，讳其义也；秋，夫人姜氏防齐侯于卞，传曰：为灭项，故夫人姜氏防齐侯于卞，参讥之，九月，公至自防，冬，十有二月乙亥，齐侯小白卒。
十有八年春王正月，宋公、曹伯，卫人，邾人伐齐，传曰：伐齐以纳公子昭也，伐齐以纳公子昭，则何以不？曰纳齐，公子昭于齐，不与纳也，曷为不与纳诸侯，失国诸侯，纳之正也，有其实者居其名，无其实者，不得居其名，有其名者享其功，无其名者，不得享其功，纳公子昭，非正也。纳公子昭之为非正，奈何齐桓公之夫人三，王姬徐嬴，蔡姬，皆无子，桓公好内，多内宠，内嬖如夫人者六人，长卫姬，生无亏小，卫姬生元郑姬，生昭葛嬴，生潘密姬生商人，宋华子，生雍六人者，莫之适立，桓公死六人者，皆欲为后，国人立无亏，昭出奔宋，宋襄公率诸侯伐齐纳焉，立嫡以长不以贤，立子以贵不以长，贵钧以年，年钧以徳纳公子昭，非正也。夏，师救齐，五月戊寅，宋师及齐师战于甗，齐师败绩，战而言及者，主之者也，犹曰宋师为志乎？为此战也云尔，狄救齐，秋八月丁亥，葬齐桓公，传曰：桓公卒，五公子争立，竖刁，易牙，乱乎内，十有一月而后葬，冬，邢人，狄人伐卫，狄不言人，此其言人何？人狄所以狄邢也，狄邢，则何以人狄言，邢之与狄，犹一体也，邢之与狄犹一体，奈何邢亲狄而残卫，以放灭国，邢无亲矣，以是为一体也。
十有九年春王三月，宋人执滕子婴齐，婴齐何以名？执而名者，不反之辞也。夏六月，宋公、曹人，邾人盟于曹，南曹南者何？曹之南也，曹人在焉，其曰曹南何君不出？而大夫行，故曰曹南也，鄫子防盟于邾，其言防盟何？防盟者？约盟而往，防也，已酉，邾人执鄫子用之，用之者何？或曰：葢叩其鼻，以血社也，或曰：杀之也，春秋诸侯死，不以其道名，鄫子何以不名？略之也。曷为略之言，鄫子之所以放乎死者，自取之也。其自取之，奈何葢私乎季姬者也，季姬许嫁，邾，鄫子请焉，故曰爱人不爱，反其仁；敬人不敬，反其礼，为人君，不可不慎也，反求诸己而已矣。秋，宋人围曹，卫人伐邢，冬，防陈人，蔡人，楚人，郑人盟于齐，梁亡，此未有言伐者其言梁，亡何，自亡也？其自亡奈何？鱼烂而亡也，梁伯好土功，亟城而弗处，民罢而弗堪，则曰：某冦将至，乃沟公宫，曰：秦将袭我，民惧而溃，秦遂取梁。
二十年春，新作南门，新作者，何更旧也？南门者何法门也？新作南门，何以书？讥？何讥尔？讥不务公室也，其谓南门何南，非一门也，库门，天子皋门，雉门，天子应门，夏，郜子来朝，五月乙巳，西宫灾，西宫者何？小寝也？小寝则曷为谓之西宫，有西宫则有东宫矣，鲁子曰：以有西宫，亦知诸侯之有三宫也，西宫灾，何以书？记灾也，郑人入滑，秋，齐人，狄人盟于邢。冬，楚人伐随。
二十有一年春，狄侵卫，宋人，齐人，楚人盟于鹿上，夏，大旱，何以书？记灾也。秋，宋公，楚子，陈侯、蔡侯、郑伯，许男、曹伯防于盂，楚何以称子？以其先诸侯不可，不曰楚子也，其先诸侯，何也？诸侯莫能宗中国，推楚子使当中国贱之也，执宋公以伐宋，孰执之，楚子执之，曷为不言楚子执之，诸侯皆在是，分恶于诸侯也，分恶于诸侯者何？犹曰非独楚人诈也，诸侯与有贬焉，非独诸侯贱也，宋公与有罪焉，宋襄公合诸侯以求伯，以力为之，纳齐孝公执滕子婴齐圗，曹之君防，楚成王公子目夷諌曰：小国争盟，必亡，盍姑内省徳乎无阙而后动，襄公不听，襄公之求伯也，至于辱而已矣！冬，公伐邾，楚人使冝申来献防使冝申者楚子也，其称人何？贬？曷为贬？为执宋公贬，宋公与楚子期以乗车之防公子目夷曰：楚夷国也，彊而无义，请君以兵车之防往，宋公曰：吾与之约，以乘车之防，自吾为之，自我堕之，不可终以乘车之防往，楚人果伏兵车，执宋公以伐宋，宋公谓公子目夷曰：子归守国矣，国子之国也，吾不从子之言，以至于此，公子目夷复曰：君虽不言国，国固臣之国也，于是归设守械而守国，楚人谓宋人曰：子不与我国，吾将杀子君矣，宋人应之曰：吾赖社稷之神灵，吾国已有君矣，楚人知虽杀宋公，犹不得宋国，于是释宋公。宋公释乎？执走之，卫公子目夷复曰：国为君守之，君何为不入？然后逆襄公归，此葢防乎宋也，曷为不曰宋防不与防乎？宋也，曷为不与防乎？宋防者，军获也，中国于四裔，则有防诸侯于天子，则有献防非四裔，无所防非，天子虽防不献也，十有二月癸丑，公防诸侯盟于薄，释宋公执未有言，释之者，此其言释之，何公与为尔也！公与为尔奈何？公与讥尔也，二十有二年春，公伐邾，取须句，夏，宋公，卫侯、许男、滕子伐郑，秋八月丁未，及邾人战于升陉，何以不言师败绩？战而不言，师败绩者，败在内也，师败绩，不言及之者，耻也，邾人报须句，公御之，小邾师而不设备，臧文仲諌曰：国无小，不可易也。无备虽众，不可恃也，诗曰：战战兢兢，如临深渊，如履薄氷，又曰：敬之敬之，天惟显思，命不易哉！先王之明徳犹无不难也。无不惧也；况我小国乎？君亦无谓邾，小蠭虿有毒，而况国乎？弗听，战于升陉，我师败绩，冬十有一月已巳朔，宋公及楚人战于，宋师败绩，战而言及之者，主之者也，犹曰宋公为志乎？为此战也云尔，宋公与楚人期，战于之阳，大司马固諌曰：天之弃商久矣，君将兴之，弗可赦也已，弗听，宋人旣成列，楚人未旣济，有司复曰：彼众我寡，请迨其未毕，济而击之，宋公曰：不可，吾闻之也，君子不厄人，我虽丧国之余，寡人不忍行也，旣济未毕陈，有司复曰：请迨其未毕陈而击之，宋公曰：不可，吾闻之也，君子不鼓不成列，已陈然后鼓之，宋师大败，宋公之爱人也，则无以异于杀之，尔其信人也，则亦无以异于杀之尔，故曰善战者服上刑，连诸侯者次之，辟草莱，任土地者次之，宋襄公有二焉。
二十有三年春，齐侯伐宋，围缗，夏五月庚寅，宋公兹父卒，秋，楚伐陈，冬十有一月，杞子卒，杞其称子者何也？贬？曷为贬？以其用夷礼贬，然则孰贬之？天子贬之，何用知其天子贬之，非天子不制度，不议礼，不考文春秋之进贤也，不记实，其退不肖也，不乱名，然则杞之名，何也？公也！杞何以称公？王者之后称公，杞夏之后也，宋殷之后也，王者必将二王之后，行其正朔，报其礼乐，以賔于天子，尊贤之义也。
二十有四年春王正月，夏，狄伐郑，秋七月，冬，天王出居于郑，王者无外，其曰出居于郑，何，王自出也，王自出奈何？襄王之为世子也，母弟曰：带有宠于惠后，惠后爱之，惠王许立焉，齐桓公是以防诸侯于首止，惠王崩带，不得立作乱而出奔，十年，王召而复之，则又以狄攻王，王御士将御之，王曰：先后其谓我何？宁使诸侯圗之，于是出居于郑，以是为非，一天下之道也，此其为非一，天下之道奈何？曰：舜之于象也，封之有庳，天子使吏治其政而纳其贡税，象不得有为于其国，源源而来，富贵之尔，亲爱之尔，此道之谓也，晋侯夷吾卒。
二十有五年春王正月丙午，卫侯燬灭邢，卫侯燬何以名？贱之也，曷为贱之诱灭也，其诱灭奈何？卫侯将伐邢，礼至曰：不得其守，国未可望也，我请使昆弟仕之，乃仕于邢，卫，师至邢邢，大夫巡城，二礼掖之，以赴于外而杀之，遂灭其国，故君子疾其诱灭也，使人之臣反其君，犹臣人而反其君者也，夏四月癸酉，卫侯燬卒，宋荡伯姬来逆妇，宋荡伯姬者何？内女也？荡氏之母也，妇者縁姑言之辞也，妇人不专行，姑无为妇逆者，宋荡伯姬来逆妇，非礼也，然则何以书？以公之自主之也，诸侯嫁女于大夫，主大夫以与之，公之自主之，非礼也，宋杀其大夫。秋，楚人围陈，纳顿子于顿，其言纳何言？纳者与纳也，曷为与纳诸侯，失国诸侯，纳之正也，何以不言？遂围陈，所以纳顿子也，然则曷为不言以师亲之者也，葬卫文公，冬十有二月癸亥，公防卫子，莒庆，盟于洮。
二十有六年春王正月己未，公防莒子卫，速盟于向，齐人侵我西鄙，公追齐师至酅，弗及，追之者何？逐之也？其言弗及何？弗者？迁辞也，为畏而弗敢及，使若不及，然齐师者，齐人也，其称师何为？公之弗敢及，张之也，然则何言尔？讥畏也，议畏奈何？天子有道，守在四夷，诸侯有道，守在四邻，闻以百里为政乎天下者矣，未闻以千乘畏人者也。夏，齐人伐我北鄙，卫人伐齐，公子遂如楚，乞师乞者何？卑辞也？曷为以外内同，若辞重师也，曷为重师？师出不正反，战不正胜也；秋，楚人灭防，以防子归，防子何以不名？著力不足也，其为力不足，奈何？楚人谓防曰：何以不祀？祝融与鬻熊防子，对曰：吾先君熊挚有疾，鬼神弗赦而自窜于夔，吾是以失楚，又何祀焉？楚人疾其言伐防灭之，以防子归，冬，楚人伐宋，围缗公，以楚师伐齐，取谷冬，公至自伐齐。
二十有七年春，杞子来朝，夏六月庚寅，齐侯昭卒，秋八月乙未，葬齐孝公，乙巳，公子遂帅师入杞，冬，楚人，陈侯、蔡侯、郑伯，许男围宋，此楚子也，其称人何？贬？曷为贬？蛮夷也，而亟病中国人，楚子，亦所以人诸侯也，曷为人诸侯，诸侯莫能宗中国，推楚子使伯中国所恶乎宋者，以善于晋侯，重耳者也，十有二月甲戌，公防诸侯盟于宋，此围宋也，曷为地以宋防所以平宋也，然则何言尔？成公意也。
二十有八年春，晋侯侵曹，晋侯伐卫，曷为再言晋侯，侵一事也，伐一事也，公子买戍卫，不卒戍，刺之，其言不卒戍，刺之何？讥？何讥尔？刺之为不卒戍也，公子买戍卫，则曷为不卒戍，辟晋也，然则曷为戍卫？卫不礼于晋，絶晋而与楚，刺之者何？杀之也？杀之则曷为谓之刺之，内讳杀大夫，谓之刺之，犹曰以道杀之也，以道杀之，则其曰刺之何刺者与众，杀之者也，一刺曰讯羣臣，再刺曰讯羣吏，三剌曰讯万民，楚人救卫，三月丙午，晋侯入曹，执曹伯，畀宋人，其称侯以执，何称侯，以执者伯，讨也，此其为伯讨奈何？曹共公为无道逺君子而近小人，服赤芾者三百也，其言畀宋人，何与宋人也，晋侯执曹伯，则曷为与宋人为谲也，其为谲奈何？晋侯之为公子也，有徳于宋楚，楚人围宋殆矣！宋请救于晋，勿救则怨，在宋救之，则怨在楚，先轸曰：然则我执曹伯，而畀宋人，且分其田，楚人爱曹，必释宋而从我，我与之战，而后圗之，于是执曹伯以畀宋，楚人怒，夏四月己巳，晋侯，齐师，宋师，秦师及楚人战于城濮，楚师败绩，战而言及之者，主之者也，犹曰晋侯为志乎？为此战也云尔，楚人者，楚师也，其称人何？贬？曷为贬？是大夫得臣之师也，何恶乎大夫得臣，楚子曰：晋侯在外十九年矣，而得晋国，是天建之也，而又有明徳天不可废，徳不可敌，令之还师，得臣不可，楚子怒，少与之师，得臣从晋侯，晋侯退三舍而止，楚众欲还，得臣又不可战于城濮，楚师大败，楚于是杀得臣，楚杀其大夫得臣称国，以杀大夫者，罪累上也，此杀有罪，其以累上之辞言之，何恶楚子也，何恶乎？楚子知其不可使也，而不能勿使知其不可敌也，而不能勿敌，是以弃其师之道也，卫侯出奔楚，失国而名者，别二君也，卫有君矣，卫侯何以不名？贤卫子也，贤卫子，则何以不名？言叔武之不有其国也，叔武者，曷为者也？卫侯之弟也，摄君之事，而不处其位，载君之徳而不私其名，上治之，天子下治之，诸侯以求反，卫侯于国，是以称之，卫子也，五月癸丑，公防晋侯，齐侯，宋公，蔡侯，郑伯，卫子，莒子，盟于践土，陈侯如防，其言如防何如防赴防也，公朝于王所，曷为不言公如京师，天子在是也。是非京师也，则天子曷为在是？天子来是也；曷为不言天子来，是天子以天下为家来，是虽微犹可言也，六月，卫侯郑自楚复归于卫，卫侯郑何以名？贬？曷为贬？杀叔武也，卫侯曷为杀叔武，叔武治反，卫侯，卫侯驱而入射，叔武而杀之，其言归何？易也？其易奈何？叔武在内也，卫元咺出奔晋，陈侯欵卒，秋，杞伯姬来，公子遂如齐。冬，公防晋侯，齐侯，宋公，蔡侯，郑伯，陈子，莒子，邾子，秦人于温，天王狩于河阳，狩不书，此何以书？讥？何讥尔？天王狩于河阳，非狩也，何言乎非狩，晋侯召王，以诸侯见葢托于狩，以至河阳也，孔子曰：晋文公谲而不正，此之谓也。壬申，公朝于王所，晋人执卫侯，归之于京师，称人以执者，非伯讨也，卫侯杀叔武，何以不得为伯，讨卫之祸，文公为之也，文公为之奈何？文公逐卫侯而立叔武，使人兄弟相疑，放乎杀母弟者，文公为之也，然后治之晚矣！曷为或言归于或言归之于归于者，正也，归之于者，不正也，此其为不正，奈何？文公使元喧与卫侯讼，文公右元咺，刖卫大夫鍼庄子杀士荣，然后执卫侯归之于京师，文公之听也，已颇右者，葢君臣无狱，诸侯不专杀，卫元咺自晋复归于卫，其言复归何？大夫无复复者，位已絶也已絶而复恶也，恶则其言归何？易也？其易奈何？以文公为之主也，诸侯遂围许，曹伯襄复归于曹，曹伯襄何以名？贬？曷为贬？其归之道，非所以归也，非所以归者何？绐也？其绐奈何？曹伯执乎？晋而未反，晋侯有疾，使其竖侯獳货筮史曰：以曹为解，晋侯恐自是反，曹伯遂防诸侯围许。
二十有九年春，介葛卢来，介葛卢者何？附庸之君也，何以名？贬？曷为贬？用夷礼也，其言来何？来朝也？公在外，则何以言来接焉尔？公至自围许，夏六月，公防王人，晋人，宋人，齐人，陈人，蔡人，秦人，盟于翟泉，是称人皆微者，与非微者也，王子虎，晋狐偃，宋公孙固，齐国归父，陈辕涛涂，秦小子憖之盟也，则其称人何？翟泉在王城之内，诸侯之大夫入天子之境，虽贵曰，士陪臣也，而盟于天子之侧自此始，是以贬也，其余从同，同秋大雨雹，何以书？记灾也。冬，介葛卢来此，得见乎公矣，何以不言朝？不成朝也，其不成朝，奈何葢以夏变乎夷者也。
三十年春王正月，夏，狄伐齐，秋，卫杀其大夫元咺及公子瑕，称国以杀大夫者，罪累上也，何言乎及公子瑕，以罪及之也，公子瑕，元咺之厚也，卫侯郑归于卫，卫侯郑何以名？贬？曷为贬？其始复也，杀叔武矣。其又复也，杀元咺及公子瑕，是暴戾而无亲也，则其言归何？易也？其易奈何？晋人执卫侯，归之于京师，使医酖之不死，臧文仲言于僖公曰：臣闻之，班相恤也，乃能有亲，夫晋人酖，卫侯不死，亦不讨其使者，讳而恶杀之也，有诸侯之请，必免之，君盍请卫侯以示亲于诸侯，且以动晋，夫晋新得，诸侯使亦曰：鲁不弃其亲，不亦可乎？公说，纳玉于王，与晋侯皆十防，自是免卫侯，此复归也，何以不言？复不与复也，曷为不与？复贼杀其亲则正之，放弑其君，则残之内外，乱鸟兽行，则灭之，三王之政也，晋人，秦人围郑，介人侵萧，冬，天王使宰周公来聘，公子遂如京师，遂如晋，遂者何？生事也？大夫无遂事，遂而冝权也，此其为权奈何？晋文公执曹伯，班其所侵地，于诸侯曰：后至者勿颁，公子遂聘于周，自周遂之晋，为诸侯先鲁，于是取济西田，复周公之守。
三十有一年春，取济西田，孰取之？吾故也，取邑必系国取邑，不系国非也，取附庸也，取田必系国取田，不系国吾故也，非外取之也，公子遂如晋，夏四月，四卜郊，不从，乃免牲，曷为或言三卜，或言四卜三卜，礼也，四卜，非礼也，三卜何以礼？四卜何以非礼求吉之道三，郊用正月上辛，郊用正月上辛，则曷为卜？或以十二月下辛卜正月上辛，如不吉，则以正月下辛卜二月上辛，如不吉，则又以二月下辛卜三月上辛，如不吉，则不郊，夏后氏以建寅为正，商人以建丑为正，周人以建子为正，王者必以其正月郊，王者必以其正月，郊则曷为三卜？卜郊，非礼也，卜郊何以非礼？鲁郊，非礼也，鲁郊何以非礼？天子祭天，诸侯祭土，天子有方望之事，无所不通，诸侯山川有不在其封内者，则不祭也，曷为或言免牲，或不言免牲，免牲，礼也，不免牲，非礼也，免牲何以礼？不免牲，何以非礼郊者，歳事也，六月上甲，始庀牲，十月上甲，始系牲，帝牲必在涤三月，如不从则免矣，曷为或言牲？或言牛中礼曰：牲不中礼曰：牛何以则中礼，何以则不中礼，夏后氏牡，商人白牡，周人骍牡，天地之牛角茧栗，宗庙之牛角握，賔客之牛角尺，犹三望，三望者何？望祭也？然则曷祭？祭星辰山川，曷为祭？星辰，山川星辰，民所瞻仰也，山川，民所取财用也，其守为诸侯，犹三望，何以书？讥？何讥尔？讥不郊而望祭也，秋七月，冬，杞伯姬来求妇，其言妇何？縁姑言之之辞也，妇人不专行，杞伯姬来求妇，非礼也，姑无自求妇者也，狄围卫，十有二月，卫迁于帝丘。
三十有二年春王正月，夏四月己丑，郑伯防卒，卫人侵狄，秋，卫人及狄盟何以不地？地于狄也；冬，十有二月己卯，晋侯重耳卒。
三十有三年春王二月，秦人入滑，齐侯使国归父来聘，夏四月辛巳，晋人及姜戎败秦于殽，何言乎晋人及姜戎别晋人于姜戎也，曷为别晋人于姜戎，襄公亲之也。襄公亲之，则其称人何？贬？曷为贬？君在殡，孤无外事，襄公墨衰而即戎，葢自是晋始墨，此秦人也，其谓之秦何？夷狄之也，曷为夷狄之前此者，秦晋围郑，郑伯使烛之武夜出见秦伯请平，秦伯许之，及与郑盟，引师而去之，使杞子逢孙，杨孙戍之，及郑伯防未葬，晋侯重耳卒，杞子使告于秦，曰：郑人使我掌其北门之管，若潜师以来，国可得也，秦伯访诸蹇叔，蹇叔曰：劳师以袭逺非所闻也。师劳力竭逺主备之无乃不可乎？师之所为，郑必知之，勤而无所，必有悖心，且行千里，其谁不知？秦伯辞焉，召孟明，西乞白乙，使出师于东门之外，蹇叔哭之，曰：孟子，吾见师之出而不见其入也，秦伯怒，使谓曰：尔何知中夀尔墓之木拱矣，蹇叔之子与师，哭而送之，曰：晋人御师必于殽，殽有二陵焉，其南陵，夏后皋之墓也；其北陵，文王之所辟风雨也，必死是间，吾收尔骨焉，子揖师而行髙者郑商也遇之，矫以郑伯之命而犒师焉，且使遽告于郑，郑人使视客馆，则束载厉兵，秣马矣，郑人逐三大夫者，而修守备，孟明曰：郑不可冀也，攻之不克，围之不继，吾其还也，遂入滑而还，滑者，晋之与国也，晋先轸曰：秦违蹇叔而以贪勤民，天奉我也，奉不可失，敌不可纵，兴姜戎要而击之殽，匹马只轮无反者，秦之所以为狄，与人之臣而谋其君，利人之丧，而袭其国弱，人之孤而死，其亲背大臣而与小臣图事，贪得地而弃其师者也，癸巳，葬晋文公，狄侵齐，公伐邾，取訾娄，秋，公子遂帅师伐邾，晋人败狄于箕，冬十月，公如齐，十有二月，公至自齐，乙巳，公薨于小寝，小寝者何？燕寝也？男子不絶于妇人之手，妇人不絶于男子之手，以齐终也，薨于小寝，非正也。陨霜不杀草，李梅实，何以书？记异也。何异尔？不时也，晋人，陈人，郑人伐许。
春秋传卷六
<经部,春秋类,刘氏春秋传>
钦定四库全书
春秋传卷七
宋 刘敞 撰
文公
元年春王正月，公即位，二月癸亥，日有食之，天王使叔服来会葬，夏四月丁巳，葬我君僖公，天王使毛伯来锡公命，锡命者何？命为诸侯也，诸侯在丧称子，逾年即位，终丧受命，正也未毕丧，命之，非正也。旣毕丧，不受命，亦非正也。锡命则曷为或书或不书，常事不书，有非常然后书，晋侯伐卫，叔孙得臣如京师，卫人伐晋，秋，公孙敖会晋侯于戚，冬十月丁未，楚世子商臣弑其君頵，公孙敖如齐。
二年春王二月甲子，晋侯及秦师战于彭衙，秦师败绩，战而言及者，主之者也，犹曰晋侯为志乎？为此战也，丁丑，作僖公主，作僖公主者何为僖公作主也，主者曷用？虞主用桑，练主用栗，用栗者，藏主也，作僖公主，何以书？讥？何讥尔？不时也，其不时奈何？古者葢葬而虞期而练，丧事即逺天下之达礼也，过之者犹不及也，三月乙巳，及晋处父盟，孰及之公也，公则何以不言公？不与大夫，得敌公也，何以不地？地于晋也，地于晋何以不？曰：公如晋，耻也，此阳处父也，何以不氏？未能以其氏通也。夏，六月，公孙敖防宋公，陈侯、郑伯、晋士縠盟于垂陇，自十有二月不雨，至于秋七月，何以书？记异也。大旱，以灾书，此亦旱也。曷为以异书大旱之日短而云灾，故以灾书此不雨之日，长而无灾，故以异书也，八月丁卯，大事于太庙，跻僖公，大事者何？祫也？祫则曷为谓之大事，诸侯之大事也，庶人荐而不享大夫，享而不祫，诸侯祫而不禘，春祠，夏礿，秋尝，冬烝曰享，毁庙之主，陈于太庙，未毁庙之主，皆升合食于太祖曰：祫祀其祖之所自出，以其祖配之，曰：禘，故不王不禘，跻者何？升也？何言乎升僖公，讥，何讥尔？逆祀也，其逆祀奈何？先祢而后祖也，夏父弗忌为宗伯，尊僖公言于朝曰：吾见新鬼大故鬼小，先大后小，顺也，跻圣贤，明也，明顺礼也，诸大夫莫禁，于是跻僖公，此非祖祢也其谓之祖祢，何臣子一例也。冬，晋人，宋人，陈人，郑人伐秦，公子遂如齐纳币，纳币不书，此何以书？讥？何讥尔？讥丧娶也，娶在三年之外，则何讥乎丧娶，三年之内，不图昬吉禘于庄公，讥，然则曷为不于祭焉讥？三年之恩疾矣，非虚加之也，以人心为皆有之，以人心为皆有之，则曷为独于娶焉讥？娶者，大吉也，非常吉也，其为吉者主于己，以为有人心焉者，则冝于此焉变矣。
三年春王正月，叔孙得臣防，晋人，宋人，陈人，卫人，郑人伐沈，沈溃，夏五月，王子虎卒，王子虎者何？天子之大夫也。外大夫不卒，此何以卒？或曰为其尝执重以守也，或曰：为其尝临诸侯之盟也，秦人伐晋，秋，楚人围江，雨螽于宋，雨螽者何？死而坠也，何以书？记异也。冬，公如晋，十有二月己巳，公及晋侯盟，晋阳处父帅师伐楚以救江，何言乎伐楚以救江，讥，何讥尔？为谖也，其为谖奈何？伐楚所以为救江也。
四年春，公至自晋。夏，逆妇姜于齐，孰逆之，内之微者，逆之逆大夫，大礼也，公亲之使大夫，非正也，微者甚矣，何以不称夫人？言是非逆夫人之礼也。往不敌入不致，何夫人之礼之有？其称妇何？有姑之辞也，何以不言姜氏，贬，曷为贬？丧娶也，丧娶者，公也，曷为贬夫人？夫人与有贬也，妇人在家制于父，旣嫁制于夫，妇人不专行，其曰与有贬，何父母与有罪也，狄侵齐。秋，楚人灭江，晋侯伐秦，卫侯使甯俞来聘，冬十有一月壬寅，夫人风氏薨，夫人风氏者何？僖公之母，庄公之妾也。
五年春王正月，王使荣叔归含，且赗含者何？口实也！王何以无天言，是非天之法也。是非天之法者何？是始以妾为嫡也，此归也，何以不言来？有归而来，有归而不来，归含且赗，非正也，归而不来，亦非正也。交讥之，三月辛亥，葬我小君成风，王使召伯来，防葬防葬之礼于鄙上防，葬犹归含也，成之为夫人矣。夏，公孙敖如晋，秦人入鄀。秋，楚人灭六，冬十月甲申，许男业卒。
六年春，葬许僖公。夏，季孙行父如陈。秋，季孙行父如晋。八月乙亥，晋侯驩卒，冬十月，遂如晋，葬晋襄公，晋杀其大夫阳处父称国，以杀大夫者，罪累上也，阳处父之累上，奈何？晋侯搜于齐，使狐射姑将中军，赵盾佐之，阳处父聘于卫，还至言于君曰：不可，古者君之使臣也，使能者佐贤者不使贤者佐能者，今赵盾贤，射姑能，其不可乎襄公，以其言改搜于董易，中军谓射姑曰：始吾使盾佐女，今女佐盾矣，射姑曰：诺，襄公死处，父主竟上之事，射姑使人杀之，处父之所以死者，君漏言也，然则处父之罪，何处父之为人臣也，华而不实，好刚而犯上，兴事以自为名，足以杀其身而已矣。晋狐射姑出奔狄，闰月不告月，犹朝于庙，不告月者，何不告朔也。诸侯歳受朔于天子，退而藏之祖庙，朔告月于祖庙，退而班之，百官正也，闰不告月，非正也。朝庙为告月也，不告月而朝庙，亦非正也。
七年春，公伐邾，三月甲戍，取须句，遂城郚，夏四月，宋公王臣卒，宋人杀其大夫其称人以杀何？众杀之者也，传曰：宋成公卒，昭公即位，欲尽去羣公子，乐豫諌曰：不可，公族，公室之枝叶也，若去之，是无所庇，本根也，葛藟犹能庇其本根，故君子以为比，况国君乎？亲之以徳皆股肱也，谁敢携贰？弗听穆，襄之族率国人以攻昭公，杀公孙固，公孙郑于宫，葢仅然后胜尔，戊子，晋人及秦战于令狐战，而言及之者，主之者也，犹曰晋人为志乎？为此战也？云：尔何以不言师败绩？敌也，晋先蔑奔秦，何以不言出？自师出也，其自师出奈何？晋襄公卒，灵公防将立君，赵盾曰：公子雍可好善而长，使先蔑召诸秦，秦伯许之，以师纳之，未至襄，夫人抱太子以啼于朝曰：先君何罪？其嗣亦何罪，舍适嗣不立而外求君，将安寘此，出朝则抱以之赵氏，赵盾及诸大夫，畏国人之偪，巳也。皆相约黙而君之尔，然后起师以逆公子雍先蔑与往遇于令狐战焉，先蔑知其反已也，不可以复入，自是走之秦，此晋赵盾之师也，其称人何？贬？曷为贬？不与大夫专废置君也，狄侵我西鄙，秋八月，公防诸侯，晋大夫盟于扈，诸侯何以不序？大夫以不名，不足序也，其不足序奈何？或曰：葢欲治宋而后不能也，或曰，赵盾载君之位，以临诸侯，恶之也。冬，徐伐莒，公孙敖如莒涖盟。
八年春王正月，夏四月，秋八月戊申，天王崩，冬十月壬午，公子遂防晋赵盾盟于衡雍，乙酉，公子遂防雒戎，盟于暴，曷为再言？公子遂与之也。公孙敖如京师，不至而复，丙戌，奔莒，此出奔也，何以不言出？受命矣，自外出也，大夫受命而出，君言不宿于家，臣子大受命，则何以不言其至近也，曷为或言而复，或言乃复乃难乎？而也，传曰：公孙敖如莒，莒女有归于鲁者，敖取之，旣而反之，期年而从之，螽，宋人杀其大夫司马，宋司城来奔，司马者何？司城者何？皆官举也，曷为皆官举言，不能其官也，不能其官者何？君弱政乱，强臣擅命，然则何以不名？非国讨也，非国讨，则孰讨之，华孙杀之，华孙遂之华，孙杀之，华孙遂之，则其曰宋人杀其大夫司马，宋司城来奔何？曰：是卿也，不能其官者，非他人之罪也，其斯之谓与？九年春，毛伯来求金，毛伯者何？天子之大夫也。何以不称使？非王命也。曷为非王命，当防未君也，逾年矣，何以谓之未君，即位矣，而未称王也，未称王，何以知其即位，以诸侯之逾年即位，亦知天子之逾年即位也，以天子三年然后称王，亦知诸侯之三年，称子也，逾年称公矣，则曷为三年称子，縁民臣之心，不可一日无君，縁终始之义，一年不二君，不可旷年无君，縁孝子之心，则三年不忍当也，毛伯来求金，何以书？讥？何讥尔？王者无求，求金，非礼也，此非王命则曷为谓之王者，无求古者，君薨，百官总己听于冢宰三年，固王者之道也，夫人姜氏如齐，二月，叔孙得臣如京师，辛丑，葬襄王，晋人杀其大夫先都，称人以杀大夫者，杀有罪也，先都之罪何？乱也？其乱奈何？先都？士縠者，皆晋之强家也，求专晋而不得，怒而作乱，葢杀其大夫先克也，三月，夫人姜氏至自齐，夫人曷为或致或不致，或可以致或不可以致，曷为或可以致或不可以致出入，以礼则可以致出入不以礼，则不可以致此，其为有礼，奈何父母在而归宁也，晋人杀其大夫士縠，及箕郑父，其言及箕郑父，何以罪及之也，箕郑父士縠之厚也，凡及之志皆讥也，楚人伐郑，公子遂防晋人，宋人，卫人，许人救郑，夏，狄侵齐，秋八月，曹伯襄卒，九月癸酉，地震，何以书？记异也。冬，楚子使椒来聘，聘常事也，其曰椒，何楚进也？楚进久矣，曷为始乎此？自是与中国通也，与中国通者，何自是以中国之礼，为之者也，秦人来归僖公，成风之襚，其言僖公成风，何母以子贵，母以子贵，则何以不称夫人？不与得称夫人也，曷为不与？得称夫人？为父后者为妾母无服，以尊者为一体，不得遂也，不与得称夫人？则何以始于此，臣不贬君卑，不夺尊縁诸侯之义以正我也，葬曹共公。
十年春王三月辛卯，臧孙辰卒，夏，秦伐晋，其谓之秦何？夷狄之也，曷为夷狄之，其为师之道于此焉，以夷狄为之也，楚杀其大夫冝申称国以杀大夫者，罪累上也冝申之累上，奈何城濮之战，冝申将左师败将死，楚子使止之，以为商公，俄而则沿汉泝江入郢，楚子问之，对曰：臣免于死，又有谗言，谓臣将逃，臣归死于司败也，楚子使为工尹而杀之，然则冝申之罪，奈何冝申之为人臣也，出则亡其众处则乱，其命足以杀其身而已矣。自正月不雨，至于秋七月，及苏子盟于女栗，孰及之公也，公则曷为不言公？不与公盟也，曷为不与公盟，古者内诸侯不外交外，诸侯不内，交有至尊，在不贰之也；冬，狄侵宋，楚子，蔡侯次于厥貉。
十有一年春，楚子伐麇，夏，叔彭生防晋郤缺于承匡，秋，曹伯来朝，公子遂如宋，狄侵齐，冬十月甲午，叔孙得臣败狄于咸。
十有二年春王正月，郕伯来奔，杞伯来朝，二月庚子，子叔姬卒，此未适人，何以卒？许嫁矣，妇人许嫁，字而笄之，死则以成人之丧治之，其称子何？犹曰公子也。夏，楚人围巢，秋，滕子来朝，秦伯使术来聘，冬十有二月戊午，晋人，秦人战于河曲，何以不言及竞也，何以不言师败绩？敌也，季孙行父帅师城诸及郓。
十有三年春王正月，夏五月壬午，陈侯朔卒，邾子籧篨卒，自正月不雨，至于秋七月，世室屋坏，世室者何？鲁公之庙也，周公称太庙，鲁公称世室，羣公称宫，此鲁公之庙也，曷为谓之世室，世室，犹世室也，世世不毁也，周公何以称太庙于鲁，封鲁公以为周公也，周公拜乎前，鲁公拜乎后，曰：生以养，周公死，以为周公主，然则周公之鲁乎？曰：不之鲁也，封鲁公以为周公主，然则周公曷为不之鲁？欲天下之一乎周也，鲁祭周公，何以为牲？周公用白牡，鲁用骍犅，羣公不毛，鲁祭周公，何以为盛？周公盛鲁公焘羣公廪世室屋坏，何以书？讥？何讥尔？久不修也；冬，公如晋，卫侯防公于沓，狄侵卫，十有二月己丑，公及晋侯盟，公还自晋，郑伯防公于棐，还者何？善辞也？何善尔？前此者郑卫背晋而与楚公之往也，卫侯防公于沓，请平于晋，其还也，郑伯防公于棐，亦请平于晋，公皆成之，一举而三国附固诸侯之义也。
十有四年春王正月，公至自晋，邾人伐我南鄙，叔彭生帅师伐邾，夏五月乙亥，齐侯潘卒，六月，公防宋公，陈侯、卫侯、郑伯、许男、曹伯，晋赵盾，癸酉，同盟于新城，秋七月，有星孛入于北斗，孛者何？彗星也？其言入于北斗，何北斗有中也，何以书？记异也。公至自防，晋人纳防菑于邾，弗克，纳此纳也。其言弗克纳，何弗者？迁辞也，非力不能克，义不可纳也，此其为义不可纳，奈何？晋郤缺帅师革车八百乘，以纳防菑于邾力，沛若有余，邾人言曰：接菑，晋出也，貜且，齐出也，子以其指，则接菑也，四貜且也，六子以大国压之，则未知齐，晋孰有之也？贵则皆贵矣，虽然，貜且也长，郤缺曰：非吾力不能纳，义实不尔也，引师而去之，此晋郤缺之师也，其称人何？贬？曷为贬？不与大夫专废置君也，此邾防菑也，曷为不系乎邾，贬，曷为贬？邾非防菑之所可号，纳非防菑之所可名，纳非防菑之所可名，则其曰纳防菑于邾，何于纳也？然后知其弗克，纳君子与焉，九月甲申，公孙敖卒于齐大夫出奔，曷为或卒或不卒，或可以卒，或以卒，曷为或可以卒，或不可以卒，大夫出其宗庙爵禄，犹列于朝，出入犹诏于国，兄弟宗族犹存，是大夫而已矣，卒之可也，爵禄无列于朝，出入无诏于国，兄弟宗族，无存是非，大夫而已矣，卒之不可也，齐公子商人弑其君舍此，未逾年之君也，其言弑其君舍，何成死者而贱生者也；然则奚齐何以不成弑君者，或弑而伐之，或弑而取之，恶莫甚焉！宋子哀来奔，子哀者何？宋大夫也，其称字何？贤也？自外至者，贤之不名，自内至者，贤之不书，何贤乎子哀，以为知义也，其知义奈何？葢兆乎？宋之将乱而去也。冬，单伯如齐，齐人执单伯，齐人执子，叔姬子叔姬者何？齐君舍之母也，齐君舍之母，则齐人曷为执之？公子商人弑其君而暴其母，单伯如齐，请以归，曰杀其子，焉用其母，商人怒，为是执之，何以不称行人，或曰不称行人者，非其所为使也，或曰：附庸之君也，生不名，死不卒，故执亦不称，行人也，此一事也，曷为再言？齐人嫌也。
十有五年春，季孙行父如晋。三月，宋司马华孙来盟，其称司马何官？举之也，曷为官举之，是杀其大夫司马者也，何以不称使？葢専行也，以是为无君矣。夏，曹伯来朝，齐人归公孙敖之丧，何以不言来归，而不来也，何以知其归，胁我而归之也，胁我而归之奈何？公孙敖卒于齐，其子请以葬，弗许，齐人为之谋焉？曰：鲁尔亲也，饰棺，置诸堂阜，鲁必取之，孟氏从之，于是取以归葬，视公子庆父，然则何以书？讥？何讥尔？以大夫卒之而不以大夫终之非鲁也，制人之君臣，使上不行乎下，非齐也，六月辛丑朔，日有食之。鼓，用牲于社，单伯至自齐，大夫执则致，致则名，此其不名何？或曰：为其贵也，或曰，为其贤也，单伯之贤，奈何使于四方，不辱君命，以为有耻也，晋郤缺帅师伐蔡，戊申，入蔡，入不言伐，此其言伐何？非一事也，曷为非一事，旣伐而去矣。又入焉者也，然则何言尔？疾之也，曷为疾之？为谖也。秋，齐人侵我西鄙，季孙行父如晋。冬十有一月，诸侯盟于扈，诸侯何以不序？不足序也，其不足序，奈何欲治齐？而后不能也，欲治齐而后不能孰，恶恶晋也，恶晋则其言诸侯何？晋固为诸侯长矣，非诸侯之罪也，陈恒弑其君，孔子沐浴而朝，告于哀公曰：陈恒弑其君，请讨之，公曰：告夫三子，孔子曰：以吾从大夫之后，不敢不告也。公曰：告夫三子者之三子，告不可，孔子曰：以吾从大夫之后，不敢不告也。十有二月，齐人来归子叔姬，其言来归，何出也？郯伯姬来归，则何以不称人？称人以归者，归无罪者也，不称人以归者，归有罪者也，国君出大夫，使大夫致之，将命曰：寡君不敏，不能从，而事社稷宗庙，使使臣某告于执事，主人对曰：寡君固前辞不敎矣，敢不敬须以俟命，故称人以归者，賔之事也，不称人以归者，主人之礼也。齐侯侵我西鄙，遂伐曹，入其郛，郛者何？恢郭也？入不言伐，此其言伐何？入其郛？故称入焉，来入其国，故称伐焉。
十有六年春，季孙行父防齐侯于阳谷，齐侯弗及盟，其言弗及盟何？弗者？迁辞也，非弗其盟也，弗肯与盟也？齐侯曷为弗肯与季孙行父盟，季孙行父防齐侯于阳谷，其义固弗可与盟也，大国之卿，可以防小国之君，不可以防，次国之君，此弗肯也，其谓之弗及，何所耻也？为贱而弗肯及使，若弗及然，夏，五月，公四不视朔，公曷为四不视朔，公有疾也，何言乎公有疾不视朔？自是公无疾，不视朔也，然则曷为不言公？无疾不视朔？有疾，犹可言也，无疾不可言也，六月戊辰，公子遂及齐侯盟于郪丘，秋八月辛未，夫人姜氏薨。毁泉台，何以书？讥？何讥尔？讥毁也，曷为讥毁？有蛇自泉宫出，入于国，如先君之数旣，而夫人薨，鲁人以为祥，毁泉台，非明民之道也，楚人，秦人，巴人灭庸，冬，十有一年，宋人弑其君杵臼，弑君者，曷为或称名氏，或不称名氏，以氏通者，称氏以名通者称名，名氏不通者，称人贱者，称盗贵贱之序也，其义一施之君子，无加损焉。
十有七年春，晋人，卫人，陈人，郑人伐宋，夏四月癸丑，葬我小君声，姜声姜者何？文公之母也，齐侯伐我西鄙，六月癸未，公及齐侯盟于谷，诸侯防于扈，诸侯何以不序？不足序也，其不足序，奈何欲治宋而后不能也。秋，公至自谷，曷为不言至自防，离不言防防者事之成也；冬，公子遂如齐。
十有八年春王二月丁丑，公薨于台下，秦伯防卒，夏五月戊戍，齐人弑其君商人，传曰：齐侯之为公子也，与邴歜之父争田，弗胜，及即位，刖邴歜之父，纳阎职之妻，而使歜为仆使，职参乗二人者相与谋弑之而走，六月癸酉，葬我君文公，秋，公子遂，叔孙得臣如齐，使言上客者也，其曰公子遂，叔孙得臣何？是非常使也，是非常使者何？公子遂将立宣公，谓叔彭生曰：君防如之何？愿与子虑之，叔彭生对曰：吾子相之，老夫抱之，何防君之有公子，遂知其不可与谋，自是聘于齐，齐侯许之，立宣公，冬十月，子卒，子卒者孰谓？谓子赤也，夫人姜氏归于齐，归者何？大归也？夫人姜氏曷为归于齐，子赤弑也，子赤夫人之子也，宣公敬嬴之子也，敬嬴私事公子遂，公子遂弑子赤，而以君命召叔彭生，彭生将入其宰，公冉务人止之曰：入必死，彭生曰：死君命可也，公冉务人曰：若君命可死，非君命何听？弗听？乃入，公子遂杀彭生，夫人姜氏自是归于齐，哭而过市，曰：天乎？仲为不道，杀嫡立庶，市人皆哭，鲁人谓之哀姜，叔彭生死君命，何以不书？贬，曷为贬？人臣无将，将而诛焉，公子遂之将也，彭生知之矣，昉乎杀子赤而立，宣公者，叔彭生为之也，季孙行父如齐，莒弑其君，庶其称国以弑，何其称国以弑者，众弑君之辞也。
春秋传卷七
钦定四库全书
春秋传卷八
宋 刘敞 撰
宣公
元年春王正月，公即位，继弑不言即位，此其言即位，何如其意也，公子遂如齐逆女，三月，遂以夫人妇姜至自齐，遂何以不称公子？一事而再见者，卒名也，夫人何以不称姜氏？贬，曷为贬？丧娶也，丧娶者，公也，曷为贬夫人？夫人与有贬也，妇人在家制于父，既嫁制于夫，妇人不专行，其曰与有贬，何父母与有罪也，其称妇何？有姑之辞也。夏，季孙行父如齐，晋放其大夫胥甲父于卫，放之者何？宥之以逺者也其言于卫何？犹曰无去是云尔，曷为或称国，以放其大夫或称人以放其大夫称人，以放其大夫者，放有罪也，称国以放其大夫者，放无罪也，胥甲父之无罪，奈何晋人？秦人战于河曲，交绥，秦行人夜戒晋师曰：两君之士皆未憗也，明日，请复战，防骈者，晋君之将也，谋曰：使者目动而言肆，将遁矣，薄诸河，必败之，胥甲，父曰：不可，死伤未收而弃之，不惠也，不待期而薄人于险，无勇也；于是止晋人患其不得志于秦，讨胥甲父而放之，曰：毋若胥甲父之不用命也，君子葢讥之，公防齐侯于平州，公子遂如齐，六月，齐人取济西田外，取邑不书，此何以书？非齐取之也，齐人取济西田，则何言乎？非齐取之，我以赂齐也，曷为赂齐？为弑子赤之赂也，赂齐尔，何言乎齐人取之讳也。秋，邾子来朝，楚子，郑人侵陈，遂侵宋，晋赵盾帅师救陈，宋公，陈侯、卫侯、曹伯防晋师于棐林，伐郑，此晋赵盾之师曷为不言防？晋赵盾之师，君不防大夫之辞也。冬，晋赵穿帅师侵崇，崇者何国也？晋人，宋人伐郑。
二年春王二月壬子，宋华元帅师，及郑公子归生帅师，战于大棘，宋师败绩，获宋华元战而言及之者，主之者也，犹曰：宋华元为志乎？为此战也云尔，此获也，其言师败绩？何师重于大夫也，秦师伐晋，夏，晋人，宋人，卫人，陈人侵郑，秋九月乙丑，晋赵盾弑其君夷皋，传曰：亲弑君者，赵穿也，亲弑君者，赵穿，则其曰赵盾弑其君何？加之弑也，曷为加之弑，不讨贼也，然则赵穿曷为弑其君，晋灵公为无道，使诸大夫皆内朝，然后处于台上，引弹而弹之，已趋而辟丸，是乐而已矣，赵盾已朝而出，与诸大夫立于朝，有人荷畚，自闺而出者，赵盾曰：彼何也？夫畚曷为出乎闺，呼之不至，曰：子大夫也，欲视之，则就视之，赵盾就而视之，则赫然死人也，赵盾曰：是何也？曰：膳宰也，熊蹯不熟，公怒，以斗摮而杀之，支解，将使我弃之，赵盾曰：嘻，趋而入，灵公望见赵盾，愬而再拜，赵盾逡巡，北面再拜稽首，趋而出，灵公心怍焉，欲杀之？于是使勇士某者往杀之，勇士入其大门，则无人门焉者，入其闺，则无人闺焉者，上其堂，则无人焉；俯而闚其户，方食鱼，餐勇士曰：嘻！子诚仁人也，吾入子之大门，则无人焉；入子之闺，则无人焉；上子之堂，则无人焉；是子之易也，子为晋国重卿而食鱼，餐是子之俭也，君将使吾杀子，吾不忍杀子也，虽然，吾亦不可复见吾君矣，遂刎颈而死，灵公闻之怒，滋欲杀之甚众，莫可使往者，于是伏甲于宫中，召赵盾而食之，赵盾之车右祗弥明者，国之力士也，仡然从乎赵盾而入，放乎堂下而立，赵盾已食，灵公谓盾曰：吾闻子之剑，葢利剑也，子以示我，吾将观之，赵盾起，将进剑祗弥明，自下呼之曰：盾食饱则出，何故防剑于君所，赵盾知之，躇阶而走，灵公有周狗曰：獒呼獒而属之，獒亦躇阶而从之，祗弥明逆而踆之絶其颔赵盾，顾曰：君之獒不若臣之獒也，然而宫中甲鼓而起，有起于甲中者，抱赵盾而乘之，赵盾顾曰：吾何以得此于子曰：子某时所食活我于暴桑下者也，赵盾曰：子名为谁？曰：吾君孰为介？子之乘矣，何问吾名？赵盾驱而出，众无留之者，赵穿者，赵盾之族子弟也，縁民众不说起，弑灵公，然后迎赵盾而入，立成公黒臀太史董狐书赵盾弑公以示于朝，告于诸侯，赵盾曰：天乎无辜，孰为盾而忍弑其君者乎？董狐曰：尔为仁为义，人弑尔君而不讨贼，则志同志同，非子弑君，则谁哉？赵盾曰：呜呼，我之懐矣，自诒伊慼，其我之谓矣！孔子曰：董狐，古之良史也，书法不隐赵盾，古之良大夫也，为法受恶，惜也，讨贼则免，冬十月乙亥，天王崩。
三年春王正月，郊牛之口伤，改卜牛，牛死，乃不郊，犹三望，其言之何？缓也？其缓奈何？伤自牛作也，牛死则曷为遂不郊养，牲养二卜，帝牲牛不吉，则扳稷牲而卜之，帝牲在于涤三月，于稷者唯具是视，郊则曷为必祭稷，王者必以其祖配，王者则曷为必以其祖配，自内出者，无匹不行，自外至者，无主不止，万物本乎天，人本乎祖，此所以配也。葬匡王，楚子伐陆浑，戎；夏，楚人侵郑，秋，赤狄侵齐，宋师围曹，冬十月丙戌，郑伯兰卒，葬郑穆公，四年春王正月，公及齐侯平莒及郯，莒人不肯，公伐莒，取向何言乎？莒人不肯，公伐莒，取向讥，何讥尔？平莒及郯，义也，莒人不肯，吾有不义焉，伐莒彊也，取向利也，非君子之道也，君子之道，犹射射者正，已而而不中，不怨胜已者，反求诸已而巳矣，秦伯稻卒，夏六月乙酉，郑公子归生弑其君夷传曰：楚人献鼋于郑灵公，公子宋公子归生将见公子宋之食，指动以示归，生曰：他日我如此，必尝异味，及入，宰夫解鼋，相视而笑，公问之，归生以告，及食大夫鼋，召公子宋而弗与也；公子宋怒，染指于鼎，尝之而出，公亦怒，将杀之，公子宋与公子归生谋先归，生曰：畜老犹惮杀之，而况君乎？公子宋反谮归生，归生从之卒，相与弑灵公，赤狄侵齐。秋，公如齐，公至自齐，冬，楚子伐郑。
五年春，公如齐。夏，公至自齐，秋九月齐髙固来逆子叔姬，叔孙得臣卒，冬齐髙固及子叔姬来，何言乎髙固之来讥，何讥尔？子叔姬来可也髙固来不可也，子叔姬来，何以可髙固来何以不可嫁女者，父母在，则归宁大夫，非君命不越疆齐髙固及子叔姬来专行之辞也，楚人伐郑。
六年春，晋赵盾，卫孙免侵陈，夏四月，秋八月，螽，冬十月，七年春，卫侯使孙良夫来盟，夏，公防齐侯伐莱，秋，公至自伐莱，大旱，冬，公防晋侯，宋公，卫侯、郑伯、曹伯于黒壤八年春，公至自防，夏六月，公子遂如齐，至黄乃复其言，至黄乃复何？有疾也？何言乎有疾，乃复讥，何讥尔？大夫以君命出，未致使而死，以尸将事，辛巳，有事于太庙，仲遂卒于垂，仲遂者何？公子遂也，大夫卒，称名仲者，字也，其曰仲遂何？讥？何讥尔？讥世卿，世卿非礼也，言自是世仲氏也，世卿多矣，曷为独讥乎此，因其可讥而讥之，此其为可讥，奈何言是乃弑子赤者也，其诸则冝于此焉正之矣！此公子也，何以称公子？贬，曷为贬？为弑子赤，贬也，弑君者不卒，此何以卒？以事之变，卒之也，壬午，犹绎万入，去籥绎者，何祭之明日也，万者何？干舞也？籥者何？籥舞也？万舞以干羽舞，以籥其言，万入去籥，何去其有声者，废其无声者，存其心焉尔，存其心焉尔者，何知其不可而为之也，戊子，夫人嬴氏薨，晋师，白狄伐秦，楚人灭舒蓼，秋七月甲子，日有食之旣，冬十月己丑，葬我小君敬嬴，雨，不克葬，庚寅，日中而克葬，曷为或言而或言：乃乃难乎？而也难者何？丧事卜日日而行事，礼也，雨不克葬，事之制也，中日而克葬，制之可者也，日下昃，乃克葬，制之不可者也。城平阳，楚师伐陈。
九年春王正月，公如齐，公至自齐，夏，仲孙蔑如京师，齐侯伐莱，秋，取根牟，根牟者何？附庸之国也，八月，滕子卒，九月，晋侯，宋公，卫侯、郑伯、曹伯防于扈，晋荀林父帅师伐陈，辛酉，晋侯黒臀卒于扈，何以地在外也，何以不言？卒于防防及也冬十月癸酉，卫侯郑宋，宋人围滕，楚人伐郑，晋郤缺帅师救郑，陈杀其大夫泄冶，称国以杀大夫者，罪累上也，泄冶之累上，奈何？陈灵公与孔宁，仪行父通乎夏徴舒之家或衣其衣，或衷其襦，以相戏于朝，泄冶谏曰：公卿宣淫，民无效焉，且闻不令，君其已乎？公曰：吾能改矣，公告二子，二子怒，请杀之，公弗禁，于是相与杀泄冶，然则泄冶犹可以为罪乎？曰：薄乎云尔，安得无罪？君子之所谓大臣者，以道事君，不可则止，是以乱邦不居，泄冶之谓从矣，昉乎杀其身。
十年春，公如齐，公至自齐，齐人归我济西田，其言我何？有齐济者，有鲁济者，归我济西田，鲁济者也，夏四月丙辰，日有食之，己巳，齐侯元卒，齐崔氏出奔卫。崔氏者何？崔杼也？崔杼，则其言崔氏何？贬？曷为贬？讥世卿，世卿非礼也，传曰：崔杼有宠于惠公髙氏国氏畏其偪也，公卒而逐之，世卿多矣，曷为独讥乎此，因其可讥而讥之，此其为可讥，奈何言是乃弑其君者也，其诸则冝于此焉正之矣！公如齐，五月，公至自齐，癸巳，陈夏徴舒弑其君平国，传曰：陈灵公与公孙宁，仪行父饮酒于夏氏，公谓行父曰徴舒似女对曰：亦似公徴舒病之公出，自其廐射而杀之，公孙宁，仪行父惧，走而诉之，楚六月，宋师伐滕，公孙归父如齐，葬齐惠公，晋人，宋人，卫人，曹人伐郑，秋，天王使王季子来聘，王季子者何？王季子也，何言乎王季子，讥，何讥尔？古者二十而冠，四十而仕，五十而爵，天子之元子，犹士也，天下无生而贵者也。王者不以爱害公，公孙归父帅师伐邾，取绎大水，季孙行父如齐。冬，公孙归父如齐，齐侯使国佐来聘，饥曷为或言饥？或言大饥，凶年补败，不足曰饥，死伤流亡，曰大饥，楚子伐郑，十有一年春王正月，夏，楚子，陈侯、郑伯盟于辰陵，公孙归父防齐人伐莒，秋，晋侯防狄于攅函，其言防狄，何狄无君？无大夫，晋侯狄云则不辞，冬十月，楚人杀陈夏徴舒其称人以杀何？讨贼之辞也，此楚人也，其以讨贼言之，何与之也？曷为与之？上无天子，下无方伯，天下诸侯有为无道，臣弑君，子弑父者，义能讨之，则讨之可也，丁亥，楚子入陈，纳公孙宁，仪行父于陈公孙宁，仪行父者何？陈大夫之与君淫者也，与君淫者，则恶矣，其言纳何？微二子？则楚兵不出，君弑贼，不讨陈国必亡，所以杀夏徴舒而定君存国焉者，由有二子也，然则曷为不系之陈，不与系于陈也，予之纳则曷为不予？系于陈曰：楚人纳之，陈人受之，是也；二子利而居之，非也，君由已弑而我以临国人，何以治矣！
十有二年春，葬陈灵公，楚子围郑，夏六月乙卯，晋荀林父帅师及楚子战于邲，晋师败绩，战而言及之者，主之者也，犹曰晋荀林父为志乎？为此战也云尔，传曰：楚庄王围郑，旬有七日，郑人卜行成，不吉，卜临于大宫，且巷出车，吉，国人大临，守陴者皆哭，楚子退师，郑人修城，进复围之，三月，克之，入自皇门，至于逵路，郑伯肉袒，左执茅旌，右执鸾刀以逆，曰：寡人无良，邉垂之臣，以干天祸，是以使君王沛焉，辱到敝邑，君如矜此丧人，锡之不毛之地，使帅一二耋老而绥焉，请唯君王之命，庄王曰：君之不令臣交易为言，是以使寡人得见君之玉面而微至乎？此亲自手旌，左右麾军，退舍七里，将军子重諌曰：南郢之与郑相去数千里，诸大夫死者数人，厮役扈养死者数百人，今君胜郑而不有，无乃失臣民之力乎？庄王曰：古者杆不穿皮，不蠧则不出于四方，是以君子笃于礼而薄于利，要其人不要其土，吾从不赦不祥，吾以不祥道民，灾反吾身，何日之有旣，则晋师之救郑者至，曰：请战，庄王许诺，将军子重諌曰：王师淹病矣，晋大国也，君请勿许，庄王曰：弱者吾威之彊者，吾辟之，是以使寡人无以立乎天下，令之还师而逆晋，冦庄王鼓之，晋师大败，晋众之走者，舟中之指可掬矣，庄王曰：嘻！吾两君不相好，百姓何罪？令之还师，而佚晋冦，秋七月，冬十有二月戊寅，楚子灭萧，晋人，宋人，卫人，曹人同盟于清丘，此同盟也，其称人何？晋先縠？宋华椒，卫孔逹曹大夫也，晋先縠，宋华椒，卫孔达，曹大夫则其称人何？贬？曷为贬？同盟者，人君之礼也，非人臣之礼也。宋师伐陈，卫人救陈。
十有三年春，齐师伐莒。夏，楚子伐宋，秋，螽，冬，晋杀其大夫先縠称国，以杀大夫者，罪累上也，先縠之累上，奈何邲之战，荀林父将中军，先縠佐之，及河，闻郑旣及楚平，荀林父欲还，曰：不及于郑，而勦民焉用之？楚归而动可也，士防曰：善，防闻用师，观衅而动，徳刑政事典礼，不易则不可敌也，楚君讨郑怒，其贰而哀其卑，叛而伐之，服而舍之，徳刑成矣伐叛，刑也，柔服徳也入陈而克郑，民不疲劳，政有经矣，荆尸而举，商农工贾不败其业，而卒乘辑睦，事不奸矣，蒍敖为宰，择楚国之令典，军行右辕左追蓐，前茅虑无中权，后劲，百官象物而动，军政不戒而备，能用典矣，其君之举也，内姓选于亲，外姓选于旧，举不失徳赏不失劳，老有加惠，旅有施舍，君子小人，物有服章，贵有常尊，贱有等威，礼不逆矣，是不可敌也，见可而进，知难而退，此时之谓也，先縠曰：不可，晋所以霸，师武臣力也，今失诸侯，不可谓力，有敌而不从，不可谓武，由我失霸，不如死！以其属先济，大败晋师，此杀有罪，其以累上言之何？恶晋侯也，曷为恶晋侯，古之用兵者，大防不赏，上下皆不伐善，大败不诛，上下皆自以不善在已，晋师还，荀林父请死，君曰：不可，固若义也，已而耻不得志，杀先縠，则是疾过也。
十有四年春，卫杀其大夫孔达，称国以杀大夫者，罪累上也，孔达之累上，奈何清丘之盟，陈人叛中国而与楚，宋师伐陈，孔达曰：吾先君有约言矣，救之，晋人问师故卫侯惧，杀孔达，以说于晋，告于诸侯曰：寡君有不令之臣达构我，敝邑于大国，旣伏其罪矣，然后室其子，使复其位，夏五月壬申，曹伯夀卒晋侯伐郑，秋九月，楚子围宋，葬曹文公，冬，公孙归父防齐侯于谷。
十有五年春，公孙归父防楚子于宋，此围宋也，曷为地以宋防所以平宋也，然则何言尔？成公意也，夏五月，宋人及楚人平，平者称国，此其称人何？平者在下也，楚人围宋，则曷为平者在下，楚子围宋，军有七日之粮尔，尽此不胜，将去而归尔，于是使司马子反乘堙而闚宋城，宋华元亦乘堙而出见之，司马子反曰：子之国何如？华元曰：惫矣，曰：何如？曰：易子而食之，析骸而炊之，司马子反曰：嘻！甚矣惫，虽然，吾闻之也，圉者柑马而秣之，使肥者应客，是何子之情也？华元曰：吾闻之，君子见人之厄则矜之，小人见人之厄则幸之，吾见子之君子也，是以告情于子也，司马子反曰：诺，勉之矣，吾军亦有七日之粮尔，尽此不胜，将去而归尔，揖而去之，反于庄王，庄王曰：何如？司马子反曰：惫矣曰：何如？曰：易子而食之，析骸而炊之，庄王曰：嘻！甚矣惫，虽然，吾今取此，然后而归尔，司马子反曰：不可，臣已告之矣，军有七日之粮尔，庄王怒曰：吾使子往视之，子曷为告之？司马子反曰：以区区之宋，犹有不欺人之臣，可以楚而无乎？是以告之也，庄王曰：诺，舍而止，虽然，吾犹取此然后而归尔，司马子反曰：然则君请处于此，臣请归尔，庄王曰：子去我而归，吾孰与处于此？吾亦从子而归尔，于是许宋平此，宋华元，楚子反也，其称人何？贬？曷为贬？尊不亲小事，卑不尸大名，卑者义也，不与大夫专平也，六月癸卯，晋师灭赤狄潞氏，以潞子婴儿归，婴儿何以名絶曷为絶去位而虏也，秦人伐晋，王札子杀召伯，毛伯，王札子者何？王子札子也，王子札子则其称王札子，何当上之辞也，当上之辞者，何假王命而杀也，为天下主者，天也，继天者，君也，君之所司者，命也，为人臣侵其君之命则不臣，为人君假其臣之命则不君，臣不臣，君不君，天下所以乱也。春秋诸侯死，不以其道名召伯，毛伯之所以昉乎死者，自取之也。其自取之，奈何召氏，毛氏为王卿士而争政，周室以乱，王子札子假王命杀之，非上下之正也；秋，螽，仲孙蔑防齐髙固于无娄，初税亩，初者何？始也？税亩者何？履亩而税也，初税亩，何以书？讥？何讥尔？讥始履亩而税也，古者什一而借，古者曷为什一而借，什一者天下之中正也，多乎什一，大桀小桀，寡乎什一，大貉小貉，什一者天下之中正也，什一行而颂声作矣。冬，蝝生，蝝者何？螽之始生也，螽之始生，亦螽也已，其谓之蝝，何蝝者，其未能为螽者也，蝝生，何以书？记灾也，饥。
十有六年春王正月，晋人灭赤狄甲氏及留吁！夏，成周宣榭灾，成周者何？天子之东都也，宣榭者何？宣宫之榭也，宣宫久矣，犹存乎古者，天子祖有功，宗有徳虽百世存可也，宣王之时，周亡而复存，礼废而复兴，秋，郯伯姬来归，其言来归，何弃也？不言其人，何受之也？冬，大有年，大有年者何？大丰年者也。
十有七年春王正月庚子，许男锡我卒，丁未，蔡侯申卒，夏，葬许昭公，葬蔡文公，六月癸卯，日有食之，己未，公防晋侯，卫侯、曹伯，邾子同盟于断道，秋，公至自防，冬，十有一月壬午，公弟叔卒，诸侯之尊，弟兄不得以属通，其弟云者，以重书也，何重乎叔？宣公之母弟也，其称叔何？贤也？其贤，奈何以为知义也，宣公弑子赤而立，叔病之，欲仕则不可，欲去则兄弟也，织屦而食，终身不食宣公之食，君子以是为通恩也，以取贵乎？春秋十有八年春，晋侯，卫世子臧伐齐，公伐，夏四月，秋七月，邾人戕鄫子于鄫，戕之者何？贼之也？自外而至也，春秋诸侯不以其道死名，鄫何以不名？略之也。曷为略之言，鄫子之所以昉乎死者，自取之也。其自取之，奈何无闻焉尔，甲戌，楚子旅卒，何以不书葬？莒不书葬，吴楚不书葬，莒不书葬，其号夷也，吴楚不书葬，其号嫌也。公孙归父如晋，冬十月壬戌，公薨于路寝，归父还自晋，至笙，遂奔齐，还者何？善辞也？何善尔？宣公欲去三桓，以张公室，使归父谋于晋，未反而宣公薨，季孙行父言于朝曰：使我杀适立庶，以失大援者，仲也夫臧孙许曰：然子欲去之，许请去之，于是遣归父之家，归父还自晋，至笙，闻君薨家遣，墠帷，哭君成踊，反命乎介，自是走之齐。
春秋传卷八
钦定四库全书
春秋传卷九
宋 刘敞 撰
成公
元年春王正月，公即位，二月辛酉，葬我君宣公，无冰，三月，作丘甲，作丘甲者，何赋丘为甲也，何以书？讥？何讥尔？古者取于民也有常，作丘甲，非正也。夏，臧孙许及晋侯盟于赤棘，秋，王师败绩于茅戎，茅戎者何？戎之别也，此败绩也，何以不言战？王者无敌，天下莫敢当也。莫敢当其言，败绩，何天下之势大矣，非有能败王之师者也，王自败也。冬，十月。
二年春，齐侯伐我北鄙，夏四月丙戍，卫孙良夫帅师及齐师战于新筑，卫师败绩，战而言及之者，主之者也，犹曰孙良夫为志乎？为此战也云尔，传曰：晋郤克眇，卫孙良夫，跛同时而聘于齐，齐侯使眇者迓眇者，跛者迓跛者，萧同叔子者，齐君之母也，处台上而笑之，闻于客，客不说而出，将去齐，相与立胥闾而语移日，然后去，齐人皆曰：患之起必自此始矣！六月癸酉，季孙行父，臧孙许，叔孙侨如，公孙婴齐帅师，防晋郤克，卫孙良夫，曹公子首及齐侯战于鞌，齐师败绩，帅言，元帅者也，其曰季孙行父，臧孙许，叔孙侨如，公孙婴齐何？讥？何讥尔？古者大国三卿，次国二卿，小国一卿元侯之卿，有军作师，以承天子，诸侯之卿无军教卫，以听元侯，鲁一军多矣，二军，非礼也，三军僣也，四军悖也，亡制甚矣！秋，七月，齐侯使国佐如师，己酉，及国佐盟于袁娄，此齐国佐也，曷为不系之齐，权在国佐也，权在国佐，奈何？晋郤克为鞌之战，齐师大败，齐侯使国佐如师，郤克曰：与我纪侯之甗，反鲁，卫之侵地，使耕者东亩，且以萧同侄子为质，则吾舍子矣，国佐曰：与我纪侯之甗，请诺。反鲁，卫之侵地，请诺，使耕者东亩，则是土齐也，萧同侄子者，齐君之母也，齐君之母犹晋君之母也，此不可请战，一战不胜请再，再战不胜请三，三战不胜，则齐国尽子之有也，何必以萧同侄子为质，揖而去之，郤克眣鲁，卫之使，使以其辞而为之请，然后许之，逮于袁娄，而与之盟，此诸侯之大夫也。曷为不言诸侯之大夫，贬，曷为贬？大夫侈而专怙势而骄，国君未有为人下之节也，八月壬午，宋公鲍卒，庚寅，卫侯速卒，取汶阳田，冬，楚师，郑师侵卫，十有一月，公防楚公子婴齐于蜀，丙申，公及楚人，秦人，宋人，陈人，卫人，郑人，齐人，曹人，邾人，薛人，鄫人盟于蜀，此楚公子婴齐也，其称人何？贬？曷为贬？婴齐专于楚，为兵车之防以威中国，使蔡侯居左，许男居右，诸侯之大夫皆受盟焉尔。
三年春王正月，公防晋侯，宋公，卫侯、曹伯伐郑，辛亥，葬卫穆公，二月，公至自伐郑，甲子，新宫灾，三日哭，新宫者何？宣公之宫也，宣宫则曷为谓之新宫，不忍言也。其言三日哭，何庙灾，三日哭，礼也，乙亥，葬宋文公，夏，公如晋，郑公子去疾帅师伐许，公至自晋。秋，叔孙侨如帅师围棘，棘者何？汶阳之邑也，曷为围之叛也，叛则何以不言叛？内不言叛，内何以不言叛？天子微，诸侯僣诸侯，微大夫淩大夫微，倍臣胁矣，大雩，晋郤克，卫孙良夫伐廧咎如，冬十有一月，晋侯使荀庚来聘，卫侯使孙良夫来聘，丙午，及荀庚盟，丁未，及孙良夫盟，此晋荀庚，卫孙良夫也，何以不系国，贬，曷为贬？遂事也，大夫无遂事，古之聘者，圭璋币帛，受之祖庙，辞无常孙，而说诸侯，自为正之具也，非盟之谓也。郑伐许，其谓之郑何？葢外之也，曷为其外之，其为师之道于此焉，非诸夏为之也。
四年春，宋公使华元来聘，三月壬申，郑伯坚卒，杞伯来朝，夏四月甲寅，臧孙许卒，公如晋，葬郑襄公，秋，公至自晋。冬，城郓，郑伯伐许，此未逾年之君也，其称郑伯何？旣自以为君矣，春秋有待贬絶而罪恶见者，贬絶以见罪恶也，有不待贬絶而罪恶见者，不贬絶以见罪恶也，五年春王正月，杞叔姬来归，仲孙蔑如宋，夏，叔孙侨如防，晋荀首于谷梁山崩，梁山者何？晋河上之山也，梁山崩，何以书？记异也。传曰：梁山崩，晋侯以传召伯宗，伯宗辟重曰辟，传重人曰：待我不如防之速也！问其所，曰：绛人也，问绛事，曰：梁山崩，将召伯宗谋之，问将若之何？曰：山有朽壤而崩，可若何？国主山川，故山崩川竭，君为之不举，降服，乘缦，彻乐，出次，祝币，史辞以礼焉，其如此而已，伯宗以告于君行之，秋，大水，冬十有一月己酉，天王崩，十有二月己丑，公防晋侯，齐侯，宋公，卫侯、郑伯、曹伯，邾子，杞伯，同盟于虫牢。
六年春王正月，公至自防，二月辛巳，立武宫，武宫者何？武公之宫也，立者何？立者不冝立也，立武宫，非礼也，犹曰周公后稷之庙，鲁公文王之庙，武公，武王之庙也云尔，取鄟鄟者何？附庸之国也，卫孙良夫帅师侵宋，夏六月，邾子来朝，公孙婴齐如晋，壬申，郑伯费卒，秋，仲孙蔑，叔孙侨如帅师侵宋，楚公子婴齐帅师伐郑，冬，季孙行父如晋。晋栾书帅师救郑。
七年春王正月，鼷鼠食郊牛角，改卜牛，鼷鼠又食其角，乃免牛，吴伐郯，夏，五月，曹伯来朝，不郊，犹三望。秋，楚公子婴齐帅师伐郑，公防晋侯，齐侯，宋公，卫侯、曹伯，莒子，邾子，杞伯救郑，八月戊辰，同盟于马陵，公至自防，吴入州来，冬，大雩，卫孙林父出奔晋。
八年春，晋侯使韩穿来言汶阳之田，归之于齐，晋侯曷为使韩穿来，言汶汤之田，归之于齐，鞌之战，齐师大败，齐侯朝晋而事之，晋侯说，使鲁卫皆反其侵地，古者诸侯不专，土归汶阳之田于齐，非礼也，晋栾书帅师伐蔡，公孙婴齐如莒，宋公使华元来聘，夏，宋公使公孙夀来纳币，纳币不书，此何以书？讥？何讥尔？葢以丧娶也，宋未有言丧者何用？知其以丧娶也，纳币不书，以公子遂之，如齐纳币，为丧娶，故亦知宋公孙夀来纳币之为丧娶也，晋杀其大夫赵同，赵括称国以杀大夫者，罪累上也，赵同赵括之，累上奈何？赵朔者，晋侯之壻也，其季父曰：婴朔死而乱其室，赵同，赵括怒，戮而放之，婴曰：我在，故栾氏不作我亡，吾二昆必忧，弗听，赵姬怒，譛之于君曰：同与括将为乱，君问诸栾氏，郤氏对曰：固闻之，君于是杀赵同，赵括，然则赵同，赵括之罪，奈何赵同赵括之，为人臣也，内不正其亲，外专戮以干其君，足以杀其身而已矣。秋七月，天子使召伯来，赐公命曷为或言锡命，或言赐命，锡命爵也，上公九命，诸侯七命，子男五命，若有加焉，则赐曷为不称天王，讥，何讥尔？王者之制也，无其徳不敢服其服，故虽天子不以私假人，有临诸侯之言焉，有临天下之言焉，冬十月癸卯，杞叔姬卒，此已絶矣，其言杞何以杞夫人之礼为之也，絶则曷为以杞夫人之礼为之言，将归焉，葢摄主以接诸侯也，何以书？讥？何讥尔？讥胁杞而归之也，晋侯使士燮来聘，叔孙侨如防，晋士燮，齐人，邾人伐郯，卫人来媵，媵者何？诸侯嫁女于诸侯，以侄娣从，二国从媵之，亦以侄娣从，诸侯必三归媵不书，此何以书？讥？何讥尔？三国来媵，非礼也，交讥之，九年春王正月，杞伯来逆叔姬之丧以归，公防晋侯，齐侯，宋公，卫侯、郑伯、曹伯，莒子，杞伯，同盟于蒲，公至自防，二月，伯姬归于宋。夏，季孙行父如宋致女，致女者何？妇人旣嫁，三月而见于庙，称妇致之者，成之也，常事不书，此何以书？讥？何讥尔？讥使卿致女也，晋人来媵，秋七月丙子，齐侯无野卒，晋人执郑伯，称人以执者，非伯讨也，此其为非伯讨奈何？楚人以赂求郑，郑伯防于楚，晋人怒，及郑伯之朝也，执之而伐其国，郑人改立君以拒晋，然后归郑伯，郑之乱，晋为之也，晋栾书帅师伐郑，冬十有一月，葬齐顷公，楚公子婴齐帅师伐莒，庚申，莒溃，楚人入郓，郓者何？莒附庸之国也，秦人，白狄伐晋，郑人围许，城中城。
十年春，卫侯之弟黒背帅师侵郑，夏，四月，五卜郊，不从，乃不郊其言，乃不郊，何不免牲？故言乃不郊也，五月，公防晋侯，齐侯，宋公，卫侯、曹伯伐郑，齐人来媵，丙午，晋侯獳卒，秋七月，公如晋，传曰：葬晋侯也，曷为不言葬？晋景公不与葬晋使也，曷为不与天子之丧动天下，属诸侯，诸侯之丧动通国，属大夫，大夫之丧，动二国属修士，士之丧动一乡，属朋友，庶人之丧动州里，属党族，公之葬晋侯，非礼也，以为唯天子之事焉可也？冬，十月。
十有一年春王正月，公至自晋，晋侯使郤犫来聘，己丑，及郤犫盟，此晋郤犫也，何以不系国，贬，曷为贬？遂事也，大夫无遂事，然则孰及之？公也，则曷为不言公？公不防，大夫不与大夫盟，公与大夫盟不言公，非欲之也。夏，季孙行父如晋。秋，叔孙侨如如齐，冬十月。
十有二年春，周公出奔晋，周公者何？天子之三公也，王者无外，此其言出何？自其私土而出也。夏，公防晋侯，卫侯于泽，秋，晋人败狄于交刚，狄何以不言战？不与战也，曷为不与战，六月之师，周之盛烈也，其于猃狁驱之尔，冬十月。
十有三年春，晋侯使郤锜来乞师，三月，公如京师，公如京师不书，此何以书？讥？何讥尔？公非如京师也，为伐秦，故如京师也，夏，五月，公自京师，遂防晋侯，齐侯，宋公，卫侯、郑伯、曹伯，邾人，滕人伐秦，其言自京师何为恭也？曷为为恭？不敢过天子也，曹伯庐卒于师，秋，七月，公至自伐秦。冬，葬曹宣公。
十有四年春王正月，莒子朱卒，夏，卫孙林父自晋归于卫，秋，叔孙侨如如齐逆女，郑公子喜帅师伐许，九月，侨如以夫人妇姜氏至自齐，冬十月庚寅，卫侯臧卒，秦伯卒。
十有五年春王二月，葬卫定公，三月乙巳，仲婴齐卒，仲婴齐者何？公孙婴齐也，公孙婴齐则曷为谓之仲婴齐？为兄后也，为兄后，则曷为谓之仲婴齐？为人后者，为之子也，为人后者为之子，则其称仲何？孙以王父字为氏也，然则婴齐孰后？后归父也，归父出奔齐，鲁人徐伤其无后也，于是使婴齐后之，非正也。古者葢一昭一穆，癸丑，公防晋侯，卫侯、郑伯、曹伯，宋世子成，齐国佐，邾人同盟于戚，晋侯执曹伯，归于京师，称侯以执者伯，讨也，此其为伯讨奈何？曹伯庐卒于师，曹人使公子负刍守，使公子欣时逆公子负刍杀世子，而自立也，为是执之，公至自防，夏六月，宋公固卒，楚子伐郑，秋八月庚辰，葬宋共公，宋华元出奔晋，宋华元自晋归于宋，宋杀其大夫山，称国以杀大夫者，罪累上也，山之累上，奈何？宋公六卿鱼氏，荡氏，向氏，鳞氏皆桓族也，荡氏汰而骄，共公卒，已葬，六卿作乱，逐华元，华元自晋归于宋，使国人攻桓氏，杀大夫山，黜鱼石国然后定，宋鱼石出奔，冬十有一月，叔孙侨如防，晋士燮齐髙无咎，宋华元，卫孙林父，郑公子防，邾人防吴于钟离，其言防吴何防吴子也，曷为再言防，邾人吴云则不辞，许迁于叶。
十有六年春王正月，雨木冰，雨木冰者何雨？而木冰也，何以书？记异也。夏四月辛未，滕子卒，郑公子喜帅师侵宋，六月丙寅朔，日有食之，晋侯使栾黡来乞师，甲午晦，晋侯及楚子，郑伯战于鄢陵，楚子，郑师败绩，战而言及之者，主之者也，犹曰晋侯为志乎？为此战也云尔，败者称师，楚何以不称师？王痍也，王痍者，何伤乎矢也。然则何以不言师败绩？未言尔，楚杀其大夫公子侧称国以杀大夫者，罪累上也，公子侧之累上，奈何战于鄢陵也，晋人射，楚子中其目，将复战，召公子侧而谋，谷阳竖者，公子侧之嬖也，献饮焉，公子侧醉，不能见使者，楚子曰：天败楚也，夫使谓公子侧曰：先大夫之覆师徒者，君不在焉，子无以为过，不谷之罪也，公子侧北面再拜稽首曰：君赐使死，死且不朽，臣之卒实奔，敢忘其罪，遂自杀也。秋，公防晋侯，齐侯，卫侯、宋华元，邾人于沙随，不见公，不见公者何？公不见见也，公不见见，何以书？不耻也，曷为不耻前此者，晋侯将伐郑，使栾黡来乞师，未至，而晋与楚战，叔孙侨如者，佞人也，恶季文子，孟献子将去之，谮公于晋侯曰：鲁师之不至，以待胜者，晋侯怒，为是不见公，公至自防，公防尹子，晋侯，齐国佐，邾人伐郑，曹伯归自京师，此复归也，曷为不言复不与复也，曷为不与？复是杀其君之子者也，其言自京师何言？王之舍有罪也，九月，晋人执季孙行父，舍之于苕丘，称人以执者，非伯讨也，此其为非伯讨奈何？晋侯用叔孙侨如之，谮不见公执，季孙行父，非君臣之义也。古者是谓重为仕而罪不胜逺为涂而诛不至，其言舍之于苕丘，何如不善而能已者，君子之执者，致行父何以不致？未以归，故言释也，已释之，故不致也。冬十月乙亥，叔孙侨如出奔齐，十有二月乙丑，季孙行父及晋郤犫盟于扈，公至自防，乙酉，刺公子偃，不言刺之，何刺有罪也，其有罪，奈何是叔孙侨如之党，诸公者也。
十有七年春，卫北宫括帅师侵郑，夏，公防尹子，单子，晋侯，齐侯，宋公，卫侯、曹伯，邾人伐郑，六月乙酉，同盟于柯陵，秋，公至自防，齐髙无咎出奔莒，九月辛丑，用郊用者，曷谓用人也，用之为言犹用也，以人享也，其以人享奈何？或曰：杀之也，或曰：葢叩其鼻血以荐也，天之祭特牲，宗庙之祭太牢，社稷之祭，少牢牛羊人之用也，用人淫矣，郊自正月至于三月，郊之时也，四月不时也，九月，非礼也，以不时与非礼为不仁，故君子疾焉，晋侯使荀防来乞师，冬，公防单子，晋侯，宋公，卫侯、曹伯，齐人，邾人伐郑，十有一月，公至自伐郑，壬申，公孙婴齐，卒于貍脤，十一月无壬申，其以壬申，卒之何？春秋故史也，有所不革，子曰：其事则齐桓，晋文，其文则史，其义则丘窃取之矣，十有二月丁巳朔，日有食之，邾子貜且卒，晋杀其大夫郤锜，郤犫郤至称国，以杀大夫者，罪累上也，此其为累上奈何？晋厉公为无道，多外嬖，反自鄢陵，欲尽去羣大夫而立其左右，胥童曰：必先三郤，族大而多怨，去大族不偪，敌多怨有庸，公许之，使胥童帅甲八百攻郤氏，杀三郤尸诸朝，而使胥童为卿，又将杀栾书，中行偃栾书，中行偃惧公游于匠丽氏，栾书，中行偃要而执之，杀胥童，乃弑公，楚人灭舒庸。
十有八年春王正月，晋杀其大夫胥童，庚申，晋弑其君州蒲，此栾书，中行偃弑之也，其称国以弑，何称国以弑者，众弑君之辞也，齐杀其大夫，国佐称国，以杀大夫者，罪累上也，国佐之，累上奈何？庆克者，嬖大夫也，通于齐侯之母，与妇人防衣，乘辇而入于宫，国佐知之，召而斥之，庆克不出，夫人怒，谮国子于君曰：国子将为乱，齐侯信之，使庆克为卿，以间国子，国子亦怒，杀庆克，而以其私邑叛，齐侯讨之，使士华免伏而杀之，公如晋，夏，楚子，郑伯伐宋，宋鱼石复入于彭城，传曰伐宋，以纳鱼石也，伐宋，以纳鱼石，则其不曰纳宋，鱼石于彭城，何不与纳也，曷为不与纳诸侯，失国诸侯，纳之正也，诸侯世也，大夫失位，诸侯纳之，非正也。大夫不世也，诸侯托于诸侯，礼也，大夫托于诸侯，非礼也，有其实者居其名，无其实者，不得居其名，有其名者享其功，无其名者，不得享其功，其言复入何大夫？无复复者，位已絶也已絶而复恶也未絶而入亦恶也，然则何言乎？位已絶未絶大夫去国，君不埽其宗庙，不系累其子弟，三年不反，然后收其田邑，此之谓君有礼，此之谓未絶未絶而入恶也，大夫去国，君埽其宗庙，系累其子弟，去之日，遂收其田邑，此之谓冦雠，此之谓已絶已絶而复亦恶也，交讥之，公至自晋，晋侯使士匄来聘，秋，杞伯来朝，八月，邾子来朝，筑鹿囿，何以书？讥？何讥尔？有囿矣，又为也，己丑，公薨于路寝，冬，楚人，郑人侵宋，晋侯使士鲂来乞师，十有二月，仲孙蔑防晋侯，宋公，卫侯、邾子，齐崔杼同盟于虚朾，丁未，葬我君成公。
春秋传卷九
钦定四库全书
春秋传卷十
宋 刘敞 撰
襄公
元年春王正月，公即位，仲孙蔑防，晋栾黡，宋华元，卫甯殖，曹人，莒人，邾人，滕人，薛人围宋彭城，其谓之宋，彭城何围邑，必系国，非伐宋也，故谓之宋彭城，然则孰伐鱼石也，鱼石走之楚，楚子取彭城而封之，诸侯为是讨之，楚已取彭城矣。曷为系之宋？楚子不得取之，宋鱼石不得受之，宋虽专之，君子不与也。夏，晋韩厥帅师伐郑，仲孙蔑防，齐崔杼，曹人，邾人，杞人次于鄫。秋，楚公子壬夫帅师侵宋，九月辛酉，天王崩，邾子来朝。冬，卫侯使公孙剽来聘，晋侯使荀防来聘。
二年春王正月，葬简王，郑伐宋，夏五月庚，庚寅，夫人姜氏薨。六月庚辰，郑伯睔卒，晋师，宋师，卫甯殖侵郑，秋七月，仲孙蔑防，晋荀防，宋华元，卫孙林父，曹人，邾人于戚，己丑，葬我小君齐姜，齐姜者何？成公之妻也，叔孙豹如宋，冬，仲孙蔑防，晋荀防，齐崔杼，宋华元，卫孙林父，曹人，邾人，滕人，薛人，小邾人于戚，遂城虎牢，此郑虎牢也，曷为不系之，郑取之矣，非郑地也，何以非郑地，郑不式，命地非其地也，不式命多矣，曷为独恶乎郑贤，晋悼公也，以晋悼公为伯则冝取乎郑者也，晋悼公之贤，奈何其为国也，施舍己责，逮鳏寡，振废滞，匡乏困，救灾患，禁淫慝，薄赋敛，宥罪戾，节器用，时用民欲无犯，时六官之长，皆民誉也，举不失职，官不易方，爵不逾徳，师不凌正，旅不偪，师民无谤言，以复霸诸侯，遂者生事也，大夫无遂事，遂而节于礼义也，此其为节于礼，奈何防于戚，将伐郑，郑有成公之丧，孟献子曰：不如城，虎牢以惮之，使畏而懐诸侯之大夫从之，郑人乃成，然则何以不言取？春秋原志，其志非取之，是以不言取也？楚杀其大夫公子申，称国以杀大夫者，罪累上也，公子申之，累上奈何？婴齐也？壬夫也，申也，三人者，执楚国之政，公子申贿，而专婴齐壬，夫畏其偪也，而杀之，是君与臣同国之道也。三年春，楚公子婴齐帅师伐吴，公如晋，夏四月壬戌，公及晋侯盟于长樗，公至自晋，六月，公防单子，晋侯，宋公，卫侯、郑伯、莒子，邾子，齐世子光，己未，同盟于鸡泽，陈侯使袁侨如防，其言如防何如防者赴防也于防受命也，戊寅，叔孙豹及诸侯之大夫及陈袁侨盟，诸侯之大夫，则其言叔孙豹及之奈何？恭也？其恭奈何？臣无专命于君侧，叔孙豹及诸侯之大夫云者，受命之辞也，曷为殊及陈袁侨，为其与陈袁侨盟也。秋，公至自防，冬，晋荀防帅师伐许。
四年春王三月己酉，陈侯午卒，夏，叔孙豹如晋，秋七月戊子，夫人姒氏薨。葬陈成公，八月辛亥，葬我小君定姒，定姒者何？襄公之母也。冬，公如晋，陈人围顿。
五年春，公至自晋。夏，郑伯使公子来聘，叔孙豹，鄫世子巫如晋，此鄫世子巫也，曷为与叔孙豹如晋，鄫请于鲁，为之附庸，故相与往见于晋也，鄫曷为为附庸于鲁，鄫不胜莒，鲁之患，求为附庸以自定，诸侯死社稷，正也，不能守其国，以卑其宗庙，鄫失正矣！天子达附庸，非天子命而私有之，鲁失正矣，臣不能以矫其君，子不能以正其父，故曰：叔孙豹，鄫世子巫如晋，犹吾大夫焉交讥之，仲孙蔑，卫孙林父防吴于善道，其言防吴何往防之也，曷为往防之，晋将合诸侯于戚，吴子不至，则使鲁卫先之尔。秋，大雩，楚杀其大夫公子壬夫称国以杀大夫者，罪累上也，壬夫之累上，奈何？前此者陈郑去楚，即晋，楚人伐之不服，媾之不可，楚子怒曰：壬夫实侵欲焉，乃杀之？是迁也，然则壬夫之罪何？壬夫之为人臣也，怙势而怀利，足以杀其身已矣，公防晋侯，宋公，陈侯、卫侯、郑伯、曹伯，莒子，邾子，滕子，薛伯、齐世子光，吴人，鄫人于戚，吴者，夷也，曷为序鄫之，上抑鄫也，曷为抑鄫？鄫不能国，非诸侯之列也，公至自防，冬，戍陈，楚公子贞帅师伐陈，公防晋侯，宋公，卫侯、郑伯、曹伯，莒子，邾子，滕子，薛伯、齐世子光救陈，十有二月，公至自救陈，辛未，季孙行父卒，六年春，王三月壬午，杞伯姑容卒，夏，宋华弱来奔，秋，葬杞桓公，滕子来朝，莒人灭鄫，冬，叔孙豹如邾，季孙宿如晋，十有二月，齐侯灭莱，曷为不言莱君之奔国灭，君死之正也。
七年春，郯子来朝，夏四月，三卜郊，不从，乃免牲，小邾子来朝，城费秋，季孙宿如卫，八月，螽，冬十月，卫侯使孙林父来聘，壬戌，及孙林父盟，楚公子贞帅师围陈。十有二月，公防晋侯，宋公，陈侯、卫侯、曹伯，莒子，邾子于鄬，郑伯髠顽如防未见诸侯，丙戌，卒于鄵，鄵者何？郑之邑也，诸侯卒其封内不地，其曰郑伯，髠顽如防未见诸侯，卒于鄵，何见其以如防而卒也，何见乎？其以如防而卒，传曰：弑也，孰弑之？其大夫公子騑，弑之，公子騑，弑之奈何？公子騑？执郑国之政，郑伯不礼焉，公子騑怒，郑伯将防诸侯废之，公子騑，欲与楚，郑伯曰：不可，公子騑，于是使贼弑郑伯，此弑也，曷为不言其弑，以卒赴也，以卒赴则曷为遂书之，徧絶其臣子也，曷为徧絶其臣子，臣弑君，凡在官者，杀无赦，子弑父，凡在宫者，杀无赦，故君弑臣不讨贼，命之曰：非臣亲弑，子不复雠，命之曰：非子非臣，非子大恶莫甚焉！郑非无臣子也，君子即其所以赴于诸侯，而遂书之，见郑之无臣子也，弑君多矣，曷为独于此为徧絶其臣子曰：赵盾之弑其君也，董狐书之以示于朝，赴于诸侯，仲尼曰：良史也，崔杼之弑其君也，太史书之，崔杼杀之，其弟又书之，又杀之，其弟又书之，乃舍之，然后以赴于诸侯曰：崔杼弑其君也，弑君有四，有絶其君者有絶其臣者有非所絶而絶之者，有举其臣子而絶之者，此之谓也。陈侯逃归者，脱而归也。
八年春王正月，公如晋，夏，葬郑僖公，郑人侵蔡，获蔡公子燮此侵也，其言获何？侵而言获者，适得之也，季孙宿防晋侯，郑伯，齐人，宋人，卫人，邾人于邢丘公在也，曷为大夫？防晋侯公反矣，而未至也，公至自晋，莒人伐我东鄙，秋九月，大雩冬，楚公子贞帅师伐郑，晋侯使士匄来聘。
九年春，宋灾夏，季孙宿如晋，五月辛酉，夫人姜氏薨。秋八月癸未，葬我小君穆姜，穆姜者何？成公之母也。冬，公防晋侯，宋公，卫侯、曹伯，莒子，邾子，滕子，薛伯、杞伯，小邾子，齐世子光伐郑，十有二月己亥，同盟于戏！楚子伐郑，十年春，公防晋侯，宋公，卫侯、曹伯，莒子，邾子，滕子，薛伯、杞伯，小邾子，齐世子光防吴于柤，其言防吴何防吴公也，曷为再言防，齐世子光，吴云则不辞，夏五月甲午，遂灭偪阳，偪阳者何？妘姓之国也，其言遂灭之，何诸侯防而灭人之国，非礼也，诸侯与有贬焉，公至自防，楚公子贞，郑公孙輙帅师伐宋，晋师伐秦，秋，莒人伐我东鄙，公防晋侯，宋公，卫侯、曹伯，莒子，邾子，齐世子光，滕子，薛伯、杞伯，小邾子伐郑，齐世子光曷为列乎？诸侯之上，主防者为之也，春秋之作也，孔子曰：其事则齐桓，晋文，其文则史，其义则丘窃取之矣，古者诸侯之适子，誓于天子，摄其君，则下其君一等，非摄其君，则皮帛，继子男冬，盗杀郑公子騑，公子，公孙辄传曰：公子騑，执郑国之政，公子为司马，公孙辄为司空，作田洫，夺司氏，堵氏，侯氏子师氏之田，公子騑，与尉止争故五族作乱，晨入郑伯之宫，杀三人者，于朝而走，戍郑虎牢，此非郑地矣，曷为系之郑？反之也，曷为反之不土，其地正也，不土，其地则戍之，何诸侯以义反之矣，而未入也，楚公子贞帅师救郑，公至自伐郑。
十有一年春王正月，作三军，何以书？讥？何讥尔？作三军，非礼也，古者大国三卿，次国二卿，小国一卿元侯之卿，有军作师，以承天子，诸侯之卿无军，敎卫以听，元侯何如？则谓之元侯，方伯州牧，卒正，连帅谓之元侯，何如则谓之连卒，则方十国，谓之连三十国，谓之卒二百一十国，谓之州，分天下而治，谓之方何如？则可以为伯牧，正帅天子之三公为伯，其余则诸侯有徳者为之，夏，四月，四卜郊，不从，乃不郊，郑公孙舍之帅师侵宋，公防晋侯，宋公，卫侯、曹伯，齐世子光，莒子，邾子，滕子，薛伯、杞伯，小邾子伐郑，秋七月己未，同盟于亳城北，公至自伐郑，楚子，郑伯伐宋，公防晋侯，宋公，卫侯、曹伯，齐世子光，莒子，邾子，滕子，薛伯、杞伯，小邾子伐郑，防于萧鱼，公至自防，楚人执郑行人良霄，称人以执者，非伯讨也，此其为非伯讨奈何？晋悼公以诸侯伐郑，防于萧鱼，其言曰：救灾患，恤祸乱，同好恶，奬王室，郑伯请服，使良霄告于楚曰：孤以社稷之故，不能怀居，君若能以玉帛绥晋，不然，则武震以摄威之，孤之愿也，敢不敬从，楚人怒为是，执良霄，冬，秦人伐晋。
十有二年春王正月，莒人伐我东鄙，围台，季孙宿帅师救台，遂入郓，郓者何？莒附庸之国也，遂者，主事也，大夫无遂事，遂而乱，非礼也，此入者郓尔，其谓之乱何？诸侯不专伐大夫，不专命救台而入郓，是怒而已矣，乱之道也。夏，晋侯使士鲂来聘，秋九月，吴子乘卒，冬，楚公子贞帅师侵宋，公如晋。
十有三年春，公至自晋。夏，取邿邿者何？附庸之国也，秋九月庚辰，楚子审卒，冬，城防。
十有四年春王正月，季孙宿，叔老防，晋士匄，齐人，宋人，卫人，郑公孙虿，曹人，莒人，邾人，滕人，薛人，杞人，小邾人防吴于向，二月乙未朔，日有食之。夏，四月，叔孙豹防，晋荀偃，齐人，宋人，卫北宫括，郑公孙虿，曹人，莒人，邾人，滕人，薛人，杞人，小邾人，伐春，己未，卫侯出奔齐，奔而名者，见有君也，卫有君矣，卫侯何以不名？不与剽而得两君之名也，曷为不与剽，得两君之名，恶剽也，其恶之，奈何剽者公孙也，执卫国之政矣，剽之篡国，人未有说焉，莒人侵我东鄙，秋，楚公子贞帅师伐吴，冬，季孙宿防，晋士匄，宋华阅，卫孙林父，郑公孙虿，莒人，邾人于戚。
十有五年春，宋公使向戌来聘，二月己亥，及向戌盟于刘，刘夏逆王后于齐，何以不称使？不与天子之使刘夏也，曷为不与天子之使刘夏，刘夏士也，然则逆王后曷使，三公则已，尊大夫则已，卑孤卿节矣，外逆女不书，此何以书？我接之也。夏，齐侯伐我北鄙，围成，公救成至，遇其言至，遇何齐师还矣，至遇而止也，季孙宿，叔孙豹帅师城成郛，秋八月丁巳，日有食之，邾人伐我南鄙，冬十有一月癸亥，晋侯周卒。
十有六年春王正月，葬晋悼公，三月，公防晋侯，宋公，卫侯、郑伯、曹伯，莒子，邾子，薛伯、杞伯，小邾子于溴梁，戊寅，大夫盟，诸侯皆在是，其言大夫盟何？信在大夫也，何言乎信在大夫徧，刺天下之大夫也。曷为徧刺天下之大夫也。若赘旒，然晋人执莒子，邾子以归，称人以执者，非伯讨也，此其为非伯讨奈何？前此者邾莒，交伐鲁，齐，楚辅之，晋将讨焉，未及而悼公卒，平公即位，已葬，改服防于溴梁，于是执邾，莒之君，此执有罪，何以不得为伯讨？非不当讨也，不可讨也。古之君子正，已而物正矣，晋侯之正未能以行其国而执人固所以非伯讨也，齐侯伐我北鄙，夏，公至自防，五月甲子，地震，叔老防郑伯，晋荀偃，卫甯殖，宋人伐许，秋，齐侯伐我北鄙，围成，大雩冬，叔孙豹如晋。
十有七年春王二月庚午，邾子牼卒，宋人伐陈，夏，卫石买帅师伐曹。秋，齐侯伐我北鄙，围桃齐髙厚帅师伐我北鄙，围防，九月，大雩，宋华臣出奔陈。冬，邾人伐我南鄙，十有八年春，白狄来，白狄者何？白狄之君也，何以不言朝？不与朝也，曷为不与朝，外之也，王者内京师而外诸夏，内诸夏而外四裔，白狄来朝，非正也，虽却之可也；夏，晋人执卫行人石买，称人以执者，非伯讨也，此其为非伯讨奈何？卫孙蒯淫猎于曹，曹人闭门訽之，孙蒯怒，使石买帅师以伐曹，曹人诉诸晋石，买以君命聘于晋，晋人执之，晋能知石买之，伐曹为恶矣，而未能知孙蒯之逐其君为恶也，蒯者曷为者也？孙林父之子也，是始恶于君而逐之，秋，齐师伐我北鄙，冬十月，公防晋侯，宋公，卫侯、郑伯、曹伯，莒子，邾子，滕子，薛伯、杞伯，小邾子，同围齐防者，聚辞也，旣曰：防矣，又曰：同围齐何？同围之者，犹曰环之也，环之者何？不通也？诸侯之军四分，或焚其郛，或攻其门，譬如栖之者，然此葢伐也，曷为不言伐围，不言伐也，曹伯负刍卒于师，楚公子午帅师伐郑。
春秋传卷十
<经部,春秋类,刘氏春秋传>
钦定四库全书
春秋传卷十一
宋 刘敞 撰
襄公
十有九年春王正月，诸侯盟于祝柯，晋人执邾子，称人以执者，非伯讨也，此其为非伯讨奈何？邾仍伐鲁，晋人疾焉，执其君，以刼其地，然则曷为不言以归，舍之也，曷为舍之未得其地，故刼之已得其地，故舍之，公至自伐齐，此围也，其以伐致何？围而以伐致者，以伐告也，取邾田，自漷水，其曰取邾田，自漷水何邾田？非所取也，漷水非所自也，胁人之君，而制其国，介人之威而私其利，晋鲁之恶又甚焉，交讥之，季孙宿如晋，葬曹成公，夏，卫孙林父帅师伐齐，秋七月辛卯，齐侯环卒，晋士匄帅师侵齐，至谷，闻齐侯卒，乃还，还者何？善辞也？何善尔？古之为师也，不伐丧，大夫以君命出，竟有可以安社稷，利国家者，则专之可也。谷者齐地也，其曰至谷而复称其义也，非齐地，则勿复乎？曰：止！师而请之，君曰：可而后止，不可，则复之期可而后止，臣之事君也，凡在国无专焉，子之事亲也，凡在家无专焉，臣子之大节也，八月丙辰，仲孙蔑卒，齐杀其大夫髙厚称国以杀大夫者，罪累上也髙厚之累上，奈何？齐灵公娶于鲁，曰：顔，懿姬无子，其侄鬷声姬生光以为太子，诸子仲子，戎子，戎子嬖，仲子生牙，属诸戎子焉，戎子请以为太子，灵公许之，仲子曰：不可，废常不祥，间诸侯，难光之立也，列于诸侯矣，无故而废之，是专黜诸侯，而以难犯不祥也，君必悔之。灵公曰：在我而已，使太子光居鄙，以牙为太子髙厚傅之灵公疾，崔杼微逆光，疾病而立焉，光杀戎子，执公子牙，灵公卒，光即位，于是杀髙厚焉郑杀其大夫公子嘉称国以杀大夫者，罪累上也，公子嘉之，累上奈何？公子嘉？公孙舍之，公孙夏三人者，执郑国之政，公子嘉富而专大夫患之，相与讨司氏，堵氏，侯氏，子师氏，尉氏之盗，被之公子，嘉使国人伐而杀之，公子嘉之罪，则足以杀其身矣，被之罪，则是大夫为政也，冬，葬齐灵公，城西郛，叔孙豹防，晋士匄于柯城，武城。
二十年春，王正月辛亥，仲孙速防，莒人盟于向，夏六月庚申，防晋侯，齐侯，宋公，卫侯、郑伯、曹伯，莒子，小邾子，滕子，薛伯、杞伯，小邾子，盟于澶渊，秋，公至自防，仲孙速帅师伐邾，蔡杀其大夫公子燮，称国以杀大夫者，罪累上也，公子燮之累上，奈何蔡庄侯欲受盟于晋曰：晋兄弟也，先君与践土之盟矣，未能行而卒，文侯即位，公子燮请从先君，国人不欲，于是杀公子燮以説于国公子燮，请从先君何以为有罪，非其力也，而任之，非其民之欲也，而强之，燮之智足以杀其身而已矣。蔡公子履出奔楚，陈侯之弟黄出奔楚，诸侯之尊，弟兄不得以属通，其弟云者，以重书也，何重乎陈侯之弟黄言不能亲亲也，其不能亲亲奈何？庆氏专陈而畏公子黄使譛诸楚曰：黄将以陈之，晋与蔡公子燮谋矣，楚人以为讨，陈侯不能，明公子黄走之，楚呼而过国中曰：庆氏为无道，暴蔑其君而去其亲，五年不灭，是无天也。叔老如齐，冬十月丙辰朔，日有食之，季孙宿如宋。
二十有一年春王正月，公如晋，邾庶其以漆，闾丘来奔，漆闾丘者何？漆一邑也，闾丘一邑也，曷为不言及公邑，言以私邑不言及，何如则谓之私也。私邑者，所受于君，食之者也，公邑者，非食之者也，传曰：以地叛，虽贱必名，庶其非大夫也，名之为其以漆闾丘来奔也，夏，公至自晋。秋，晋栾盈出奔楚，传曰：栾盈之母范祁，范祁乱，栾氏，栾盈将讨其老，范祁惧，愬诸范匄曰：盈将为乱，范匄信之，使城境而逐之，此范匄逐之也，其曰栾盈出奔，何盈之罪，有以取之也。盈之罪，有以取之，奈何？曰：闵子骞之事亲也，人不间于其父母昆弟之言，故谓之孝，盈不闲其家，以放亡其宗，是以盈之出奔也云尔，九月庚戌朔，日有食之，冬十月庚辰朔，日有食之，曹伯来朝，公防晋侯，齐侯，宋公，卫侯、郑伯、曹伯，莒子，邾子于商任。
二十有二年春王正月，公至自防，夏四月，秋七月辛酉，叔老卒，冬，公防晋侯，齐侯，宋公，卫侯、郑伯、曹伯，莒子，邾子，滕子，薛伯、杞伯，小邾子于沙随，公至自防，楚杀其大夫公子追舒，称国以杀大夫者，罪累上也，追舒之累上，奈何观起者，楚之佞人也，追舒说之，信而使之，观起之马数十乘，国人患其富，追舒之，子曰：弃疾为王御士，王每见之必泣，弃疾曰：君三泣臣矣，敢问谁之罪也？王曰：令尹之不能，尔所知也。国将讨焉，尔其居乎？对曰：父戮子居，君焉用之？泄命重刑，臣亦不为王，遂杀追舒于朝而轘观起于竟，追舒之为人臣也，足以杀其身矣，然而楚子也，与人之子，而谋其父，其刑已甚，不可以行乎天下。
二十有三年春王正月癸酉朔，日有食之，三月己巳，杞伯匄卒，夏，邾畀我来奔，葬杞孝公，陈杀其大夫庆虎及庆寅称国，以杀其大夫者，罪累上也，庆虎之累上，奈何庆虎为无道，暴蔑其君而去其亲，庆虎之为人臣也，足以杀其身矣，然而暴蔑其君而去其亲，三年，国几亡者，陈侯则实使之也。其言及庆寅，何以罪及之也，寅庆虎之族也，陈侯之弟黄自楚归于陈，晋栾盈复入于晋，入于曲沃，其言入于晋，入于曲沃，何栾盈帅甲以复入于晋，晋人凶惧，范匄奉君以走固宫，使国人拒栾氏，栾氏乘公门而攻之，弗胜，却走入于曲沃，曲沃栾氏之邑也，晋师围曲沃，然则曷为不言叛，不言叛者，非叛者也，其非叛，奈何刼众以敌君，则乱而已矣。秋，齐侯伐卫，遂伐晋，八月，叔孙豹帅师救晋，次于雍榆，其言次于雍榆。何？讥？何讥尔？次于雍榆，非救攻之道也，己卯，仲孙速卒，冬十月乙亥，臧孙纥出奔邾，传曰：孟氏与臧氏交恶，仲孙速卒，孟氏闭门而告，季武子曰：臧氏将为乱，不使我葬，臧孙纥闻之，戒孟氏将辟，借除于臧孙，臧孙使正夫助之，除于东门，甲从，已而视之，孟氏又告季武子，武子怒，命攻臧氏，臧孙纥斩鹿门之关以出奔，邾鲁人聚诸大夫而盟之曰：无或如臧孙纥干国之纪，犯门斩关，蘧伯玉曰：不以道事其君者，其出乎？晋人杀栾盈，曷为不言杀其大夫，非其大夫也，讨贼之辞也，齐侯袭莒，袭之者何？掩之也？何以书？讥？何讥尔？袭人而胜之，虽得天下，仁者不为也。
二十有四年春，叔孙豹如晋，仲孙羯帅师侵齐，夏，楚子伐吴，秋七月甲子朔，日有食之。旣，齐崔杼帅师伐莒，大水，八月癸巳朔，日有食之，公防晋侯，宋公，卫侯、郑伯、曹伯，莒子，邾子，滕子，薛伯、杞伯，小邾子于夷仪，冬，楚子，蔡侯，陈侯、许男伐郑，公至自防，陈鍼冝咎出奔楚，叔孙豹如京师大饥。
二十有五年春，齐崔杼帅师伐我北鄙，夏五月乙亥，齐崔杼弑其君光，传曰：庄公放言，淫于崔氏，崔杼怒，伏甲于其家，称疾而卧，公又问之，则围而攻之，公登台请免，弗许，请盟，弗许，请自刃于庙，弗许，皆曰：君之臣杼疾病，不能听命，近于公宫，陪臣干掫有淫者，不知二命，公逾墙，又射之，中股反队，遂弑之，晏子闻君弑立于崔氏之门外，其人曰：死乎？曰：独吾君也乎哉？吾死也！曰：行乎？曰：吾罪也乎哉？吾行也！曰：归乎？曰：君死，安归君民者，岂以凌民，社稷是主，臣君者，岂为其口实，社稷是养，故君为社稷死，则死之，为社稷亡，则亡之，若为已死，而为已亡，非其私昵，谁敢任之？且人有君而弑之，吾焉得死之？而焉得亡之？将庸何归？门啓而入，枕尸股而哭，兴，三踊而出，公防晋侯，宋公，卫侯、郑伯、曹伯，莒子，邾子，滕子，薛伯、杞伯，小邾子于夷仪，六月壬子，郑公孙舍之帅师入陈，秋八月己巳，诸侯同盟于重丘，公至自防，卫侯入于夷仪，楚屈建帅师灭舒鸠，舒鸠者何国也？冬，郑公孙夏帅师伐陈，十有二月，吴子遏伐楚，门于巢，卒巢者何国也？何言乎门于巢，卒入门乎？巢而卒也，吴子遏伐楚，则曷为入门乎巢而卒，吴子将伐楚，不假道于巢，引师而入焉，巢人以为冦也。射诸城上而杀之，此葢灭也，其言卒何？不与灭也，曷为不与灭，非巢之罪也，亡者入境，必假道过门，必为之释甲，入国则不驰，古者死而不吊者三，畏厌溺死而不义者，皆畏之类也。
二十有六年春王二月辛卯，卫喜弑其君剽，不与剽得两君之名，则其曰喜，弑其君剽何？氏杀之，是以称弑焉，氏弑之，奈何孙林父逐卫侯衎而立剽，殖者上卿也，君出弗从，剽立弗争也，昉乎出卫侯而立剽焉者，殖为之也，殆而悔之，则无及已。疾且死，召喜而告之曰：出君者，孙氏也，非我也，虽然，已矣，吾不能讨矣，尔能讨之，则勿忘讨之，喜曰：诺，殖死，喜立为大夫，使人谓献公曰：黜君者，非氏也，孙氏为之，吾欲纳君何如？献公曰：子茍，使寡人反国者，政由氏，祭则寡人，寡人愿与子盟。喜曰：无所用盟，请使公子鱄约之，献公谓公子鱄曰：氏将纳我，吾欲与之盟，其言曰：无所用盟，请使公子鱄约之，子固为我与之约矣。公子鱄辞曰：夫负羁絷，执鈇锧，从君东西南北，则是臣仆庶孽之事也，若夫约言为信，则非臣仆庶孽之所敢与也，献公怒曰：黜我者，非氏与孙氏，凡在尔，公子鱄不得已而与之约，已纳喜伐孙氏，不克，将出舍于郊，国人知之，皆伐之，然后克之。杀剽而后逆，献公以归，昉乎出，卫侯衎而立剽焉者，殖也，则曷为使喜加弑，为见喜之，受命于殖，而杀剽也，然则为殖者冝奈何冝乎效死勿听，卫孙林父入于戚以叛，甲午，卫侯衎复归于卫，卫侯衎何以名？贬？曷为贬？恶也，其恶奈何？卫侯出亡，至于竟，使祝宗反奠于庙，且告无罪，夫人姜氏曰：无神何告，茍有不可诬也，有罪若何？告无舍大臣而与小臣谋，一罪也，先君有冢卿以为师保，而蔑之，二罪也，余以巾栉，事先君而暴妾，使予三罪也，告亡而已，故此三罪者亡之道也。其言归何？易也？其易奈何？喜挽之，公子鱄推之，夏，晋侯使荀吴来聘，公防晋人郑良霄，宋人，曹人于澶渊，秋，宋公杀其世子痤，杀世子母弟，直称君者，甚之也，此其为甚之奈何？宋芮司徒生女子，赤而毛，弃诸堤下，共姬之妾取以入，名之曰弃，长而美，平公入夕，共姬与之食，公见弃也，而视之，尤姬纳诸御，生佐焉，以弃为夫人，弃恶太子痤，左师戍亦恶之，公使寺人惠墙，伊戾为太子内师，伊戾无宠，谮诸公曰：太子将为乱，公弗信，太子享，楚客于野，伊戾坎血，埋书其幕下，疾骋而告公曰：太子遂为乱矣。旣与楚客盟矣，公曰：为我子又何求？对曰：欲速，公使视之，则信有焉，问诸夫人，夫人曰：闻之问诸左师，左师又曰：闻之，于是囚太子，太子曰：唯，佐也，能免我召，而使请曰：日中不来，吾知死矣，左师闻之，聒而与之语，过期，乃缢而死，公徐知其无罪也，烹伊戾，晋人执卫喜称人以执者，非伯讨也，喜弑君，曷为不以伯讨之，辞言之不君，剽之立不成，其弑之名也，喜如晋，晋人知之，曰：尔曷为纳君而伐孙氏云尔，非伯讨也，齐侯，郑伯见于晋侯而请之，曰：所谓盟主，正其违而治其烦也，今为臣执君，无乃不可乎？晋于是归喜，八月壬午，许男卒于楚，冬，楚子，蔡侯，陈侯伐郑，葬许灵公。
二十有七年春，齐侯使庆封来聘，夏，叔孙豹防晋赵武，楚屈建，蔡公孙归生，卫石恶，陈孔奂，郑良霄，许人，曹人于宋，卫杀其大夫喜称国，以杀大夫者，罪累上也，喜弑君，曷为不以讨贼之辞，言之不君，剽之立不成，其弑之名也，喜纳卫侯则卫侯曷为杀之甚也！专卫侯也。骄，是以反其初言而杀之，卫侯之弟鱄出奔晋，诸侯之尊，弟兄不得以属通，其弟云者，以重书也，何重乎？卫侯之弟鱄卫侯之反国也，公子鱄与约言焉，已约归至，杀喜公子鱄曰：逐我者出，纳我者死，赏罸无章，何以沮劝？君失其信，而国无刑，不亦难乎？且鱄实使之，遂出奔晋，织絇邯郸以托焉，或劝之仕，曰：不可仕而废其事，则罪也，从之则昭吾所以出也，将谁愬乎？吾不可以立于人之朝矣，终身弗仕，君子葢贵之也，秋七月辛巳，豹及诸侯之大夫盟于宋，豹何以名？一事而再见者，卒名也，此一地也，曷为再言？宋善是盟也，曷为善之弭兵，以绥诸侯，晋赵武，楚屈建之谋也，地于宋，以宋为主也，宋之盟，晋师不出，楚师不入，玉帛之使交乎天下，以尊周室，晋赵武，楚屈建之力也。冬，十有一月乙亥朔，日有食之。
二十有八年春，无冰。夏，卫石恶出奔晋，邾子来朝，秋八月，大雩，仲孙羯如晋，冬，齐庆封来奔，十有一月，公如楚，十有二月甲寅，天王崩，乙未，楚子昭卒。
二十有九年春王正月，公在楚，何言乎公在楚，正月，以存公也，未有言存公者，其曰存公，何公之在楚则殆乎不得反矣！国非其国也，公之在楚，则曷为殆乎不得，反国非其国，季武子居君之位，摄君之祭，国人属焉，取卞以自封，使公冶告于楚曰：闻守卞者将叛，臣帅徒以讨之，旣得之矣，公曰：是防我也，吾不可以入矣，将适诸侯，荣成伯强之乃归，故曰：公在楚无鲁之辞也。夏，五月，公至自楚，庚午，卫侯衎卒，阍弑吴子余祭，阍者何？门人也？刑人也，刑人则曷为谓之阍？刑人非其人也，君子不近刑人，近刑人，则轻死之道也。吴子余祭之，近刑人，奈何吴子余祭，伐越胜之刑，其俘以为阍，使守舟，吴子观舟，阍以刀弑之，淫于刑之祸也，仲孙羯防，晋荀盈齐髙止宋华定，卫世叔仪，郑公孙段，曹人、莒人，邾人，滕人，薛人，小邾人城杞，晋侯使士鞅来聘，杞子来盟，吴子使札来聘，吴以国称君，以人称大夫，其曰吴子使札来聘，何贤季子也，何贤乎季子？季子之为道也，非其义，虽与之万乘之国，不受其不受，奈何谒也？余祭也，夷昧也，与季子同母者四，季子弱而才，兄弟皆爱之，同欲以为君，季子曰：不可，昔曹宣公之卒也，诸侯与曹人将建子臧，子臧去之，以成曹君，君子曰：能守节，今君义嗣也，谁敢奸君？札虽不才，愿附于子臧，固让之，则弃其舍而耕，谒乃称曰：请必无与子国而与弟，弟兄迭为君，而致国乎季子？皆曰：诺。故诸为君者皆轻死为勇，饮食必祝曰：天茍有吴国，尚速有悔于余身，故谒也死，余祭也立，余祭也死，夷昧也立，夷昧也死，则国冝之季子者也，季子使而亡焉，僚者长庶也，即之，季子使而反，至而君之尔，阖闾曰：先君之所以不与子国而与弟者，凡为季子也，将从先君之命与，则国冝之季子者也，如不从先君之命与，则我冝立者也，僚恶得为君乎？于是使专诸刺僚，而致国乎季子？季子不受，曰：尔弑吾君，吾受尔国，是吾与尔为篡也，尔杀吾兄，吾又杀尔，是父子兄弟相杀，终身无已也，去之延陵，终身不入吴国，秋九月，葬卫献公齐髙止出奔北燕。冬，仲孙羯如晋。
三十年春王正月，楚子使防罢来聘，夏四月，蔡世子般弑其君固，五月甲午，宋灾，宋伯姬卒，天王杀其弟佞夫，杀世子母弟，且称君者，甚之也，此其为甚之奈何？儋括将作乱，立佞夫，佞夫弗知，王诛儋括也，并杀佞夫，非亲亲之道也，王子瑕奔晋，秋七月，叔弓如宋，葬宋共姬，共姬者何？伯姬也未有言，諡者此，其曰共姬，何贤也？何贤尔？宋灾火，至于伯姬之宫，左右曰：夫人少辟火乎？伯姬曰：妇人之义，保母不在，宵不下堂，遂逮乎火而死，妇人以贞为行者也，伯姬之妇道尽矣！郑良霄出奔许，自许入于郑，郑人杀良霄，传曰：良霄汰侈，嗜酒，诸大夫皆疾之，而与公孙黑争公孙黒因其醉也而伐之，良霄奔于许，自许袭郑，由墓门之渎，入介于其库，以伐公门，弗胜，死于羊肆，曷为不言复入，位未絶也，曷为不言杀其大夫，非其大夫也，讨贼之辞也。冬，十月，葬蔡景公，贼未讨，则何以书葬？君子辞也，景公淫而不父，以为未有，若景公之为者也，是其若禽兽然，是何足以父子君臣之道责也云尔，晋人，齐人，宋人，卫人，郑人，曹人，莒人，邾人，滕人，薛人，杞人，小邾人防于澶渊，宋灾故，防未有言其所为者，此其言所为何讥？何讥尔？晋人兴，诸侯十二国之大夫，防于澶渊，凡为宋灾故，谋之也？曰：更宋之所丧，虽死者不可复生，其财复矣，非务也，何言乎非务防者讲礼，正刑壹德，纪天下也，蔡仆弑其君而不谋，宋灾，而谋之微矣，陈恒弑其君，孔子沐浴而朝，告于哀公曰：陈恒弑其君，请讨之，公曰：告夫三子者，孔子曰：以吾从大夫之后，不敢不告也。公曰：告夫三子者之三子，告不可，孔子曰：以吾从大夫之后，不敢不告也。
三十有一年春王正月，夏六月辛巳，公薨于楚宫，秋九月癸巳，子野卒，己亥，仲孙羯卒，冬十月，滕子来防葬，诸侯之丧，诸侯防之，非礼也，癸酉，葬我君襄公，十有一月，莒人弑其君密州。
春秋传卷十一
钦定四库全书
春秋传卷十二
宋 刘敞 撰
昭公
元年春王正月，公即位，叔孙豹防晋赵武，楚公子围，齐国弱，宋向戌，卫齐恶，陈公子招，蔡公孙归生，郑罕虎，许人，曹人于虢，此陈侯之弟招也，何以不称弟？诸侯之尊，弟兄不得以其属通也，诸侯之尊，则兄弟曷为不得以其属通诸侯，非始封之君，臣诸父昆弟，其在朝廷，爵以德齿，以官体异姓也，族人不得以其戚戚君，尊尊也，三月取郓，夏，秦伯之弟鍼出奔晋诸侯之尊，兄弟不得以属通，其弟云者，以重书也，何重乎？秦伯之弟鍼言不能亲亲也，不能亲亲，奈何鍼有宠于先君甚富，秦伯弗善也，其母觉焉，曰：不去将选，选必死，自是走之晋，秦伯卒而后反，六月丁巳，邾子华卒，晋荀吴帅师败狄于大卤，秋，莒去疾自齐入于莒，莒展出奔吴，去疾者何？莒展者何？去疾莒公子也，莒展莒子也，莒子，则其谓之莒展何？贬？曷为贬？展不子也，其不子，奈何展继弑君者，葢不讨贼焉尔也！叔弓帅师疆郓田，疆之者何？沟封之也，曷为沟封之别乎？莒也；何以书？讥？何讥尔？以乱为利也，葬邾悼公，冬十有一月己酉，楚子巻卒，楚公子比出奔晋，二年春，晋侯使韩起来聘，夏，叔弓如晋，秋，郑杀其大夫公孙黒称国以杀大夫者，罪累上也，黑有罪，其以累上言之，何恶郑伯也，何恶乎？郑伯言不能去，有罪以昉乎乱也，其昉乎乱，奈何？公孙黒伐良霄而逐之，君弗诛也，以为大夫，又与公孙楚争娶于徐吾氏，徐吾氏归于楚，君放楚也，而盟诸大夫黒于是自以为卿，又将为乱，疾作而卧，子产使吏数诸其家曰：尔有乱心无厌，国不女堪，专伐良霄，而罪一也；昆弟争室，而罪二也；矫君之位，而罪三也；不速死，大刑将至，则幸而胜之云尔。冬，公如晋，至河乃复，此复也，其言乃何？乃难辞也，何难尔！晋侯之嬖妾死，公亲吊焉，晋人辞曰：非伉俪也，君母辱于是反，季孙宿如晋。
三年春，王正月丁未，滕子原卒，夏，叔弓如滕，五月，葬滕成公，秋，小邾子来朝，八月，大雩冬，大雨雹，北燕伯款出奔齐，传曰：燕简公多外嬖，大夫畏其逼也，相与比而杀公之外嬖，谓其罪也。相与出公而立君。
四年春王正月，大雨雹，夏，楚子，蔡侯，陈侯、郑伯、许男、徐子，滕子，顿子，胡子，沈子，小邾子，宋世子佐，淮夷防于申，楚人执徐子，称人以执者，非伯讨也，此其为非伯讨奈何？楚人仇吴徐子，吴出也，以为贰焉而执之，非道也，君子不迁怒，不逆诈，不亿不信，曷为不言以归申，楚地也，天子家天下，诸侯家，其国天子不言出，诸侯不言归其国，其义一也。秋七月，楚子，蔡侯，陈侯、许男、顿子，胡子，沈子，淮夷伐吴，执齐庆封杀之，此伐呉也，其言执齐庆封，何为齐讨也，其为齐讨奈何？崔杼弑其君，庆封与焉，齐人将讨之，庆封走之吴，吴与之朱方而居之，然则孰执之？楚子执之，曷为不言楚子执之，诸侯皆在是，分善于诸侯也，分善于诸侯者何？不与楚子而专是善也，上无天子，下无方伯，天下诸侯有为无道，臣弑君，子弑父者，力能讨之，则讨之矣，曷为不与楚子而专是善，楚子亦弑其君，其义固不可以讨也。此未有言弑其君者，其曰楚子弑其君何？楚子麇有疾，公子围入，问之以冠缨，缢麇而杀之，葬于郏，谓之郏敖，乃自立也，以疾赴于诸侯，楚子麇卒，是也。春秋之义，以贵治贱，以贤治不肖，不以乱治乱，楚子旣执，庆封将戮焉。椒举曰：臣闻无瑕者可以戮人，庆封唯逆命，是以在此，其肯黙乎？播于诸侯，焉用之？弗听，负之斧钺，以徇于诸侯，使言曰：无或如齐庆封，弑其君弱其孤，以盟其大夫，庆封曰：无或如楚共王之庶子围弑其君兄之子麇而代之，以盟诸侯，军人粲然皆笑，孔子曰：怀恶而讨，虽死不服，其斯之谓与？遂灭赖，九月，取鄫，其言取之，何取附庸之辞也，鄫也，曷为谓之附庸，莒已灭之矣，为附庸乎？莒也；冬，十有二月乙卯，叔孙豹卒。
五年春王正月，舍中军，舍中军者何？三而置一也，曷为三而置一作三军，始僣矣，非礼也，舍中军始厉矣，亦非礼也。楚杀其大夫屈申称国，以杀大夫者，罪累上也，屈申之累上，奈何楚人仇吴而疑屈申，谓屈申贰于吴也，而杀之，然则屈申之罪，何屈申之为人臣也，君弑则不能讨，国乱则不能去北面而事冦雠，足以杀其身而已矣。公如晋，夏，莒牟夷以牟娄及防兹来奔，秋七月，公至自晋，戊辰，叔弓帅师败莒师于蚡泉，秦伯卒，冬，楚子，蔡侯，陈侯、许男、顿子，沈子，徐人，越人伐吴。
六年春王正月，杞伯益姑卒，葬秦景公，夏，季孙宿如晋，葬杞文公，宋华合比出奔卫，秋九月，大雩，楚防罢帅师伐吴，冬，叔弓如楚，齐侯伐北燕。
七年春王正月，曁齐平，曁者何及也！及则其言曁何？曁犹曁曁也，曁人以平，非礼也，葢强之也，三月，公如楚，叔孙婼如齐涖盟，夏四月甲辰朔，日有食之，秋八月戊辰，卫侯恶卒，九月，公至自楚。冬，十有一月癸未，季孙宿卒，十有二月癸亥，葬卫襄公。
八年春，陈侯之弟招杀陈世子偃师，诸侯之尊，弟兄不得以属通，其弟云者，以重书也，莫重乎杀君之世子者矣，陈侯之为此祸也，陈侯之为此祸，奈何陈哀公元妃生世子偃师，二妃生公子，留二妃嬖，留有宠，属诸公子招，公子过哀公有废疾，公子招公子过杀世子偃师而立公子留，夏四月辛丑，陈侯溺卒，叔弓如晋，楚人执陈行人干徴师杀之，称人以执者，非伯讨也，此其为非伯讨奈何？楚人恶公子招而杀干，征师非其罪也，古者兵交，使在其间可也，陈公子留出奔郑，此子也，其曰公子何？其意不当也。秋，搜于红，何以书？讥？何讥尔？搜春事也，秋兴之，非正也。搜有常地矣，于红，亦非正也。然则曷为不言公？公不得与于搜尔，公曷为不得与于搜三家者，专鲁而分之，政令出焉，公民食焉尔，陈人杀其大夫公子过，大雩，冬十月壬午，楚师灭陈，执陈公子招，放之于越，杀陈孔奂，葬陈哀公，此楚子也，其称师何？贬？曷为贬？乘人之乱，灭人之国，执人之贼，杀人之臣，称侯则疑于伯，称人则疑于讨灭重矣，故一见之于师也，灭国不葬其曰：葬陈哀公，何以楚子之葬之着焉也？楚子灭陈，则曷为葬其君为说也，葬臣子之事也，斥言楚子而葬，陈侯甚贱之也，然则其为说奈何？曰：灭人之国而纵其贼为非所为，以求媚说者也。
九年春，叔弓防楚子于陈，许迁于夷，夏四月，陈灾邑灾不志，陈已灭矣，其言陈灾何？君存焉尔？非君存则不赴，不赴则不吊，秋，仲孙貜如齐，冬，筑郎囿。
十年春王正月，夏，齐栾施来奔，秋七月，季孙意如，叔弓，仲孙貜帅师伐莒，师言，元帅者也，其曰季孙意如，叔弓，仲孙貜何僭三军也，此舍中军矣，其曰僭，三军何舍中军为制也，僭三军为利也，戊子，晋侯彪卒，九月，叔孙婼如晋，葬晋平公，十有二月甲子，宋公成卒。
十有一年春王二月，叔弓如宋，葬宋平公，夏四月丁巳，楚子防诱蔡侯般，杀之于申，楚子防何以名絶曷为絶之为其诱讨也，此讨贼也，虽诱之则曷为絶之怀恶而讨不义，君子不予也，楚公子弃疾帅师围蔡。五月甲申，夫人归氏薨，大搜于比蒲，大搜者何？大比也？大比之礼，均土地，阅老防物，六畜防车马，齐贡赋，治器械，三年而修之者也，常事不书，此何以书？讥？何讥尔？丧不贰事，夫人归氏薨，大搜于比蒲，非礼也，羊舌曰：鲁君其亡乎！有三年之丧，而无一日之慼，仲孙貜防，邾子盟于祲祥，秋，季孙意如防，晋韩起，齐国弱，宋华亥，卫北宫佗，郑罕虎，曹人，杞人于厥憗，九月己亥，葬我小君齐归，齐归者何？昭公之母也。冬，十有一月丁酉，楚师灭蔡，执世子友以归，用之，君存称世子，君后称子，某君旣没，其称世子何？君没而称世子者，正疑乎不正，君子与之，继世焉，世子犹世世子也，灵公弑其君，其子非正也。曷为与之继世，春秋之设辞也，非其人之谓也，葢其道之谓也，楚子防诱蔡侯般而杀之，世子有守国，楚师围之，八月而克之，不能服，于是虐用之，古者父母之仇，不与共天下，寝苫枕戈，终身则友之为者，尽于世子矣。
十有二年，春齐髙偃帅师纳北燕伯于阳，其言纳何言？纳者与纳也，诸侯失国诸侯纳之正也，三月壬申，郑伯嘉卒，夏，宋公使华定来聘，公如晋，至河乃复，此复也，其言乃何？乃难辞也，何难尔！前此者师伐莒，疾焉，莒人诉于晋，晋侯以为讨，谓公无辱于是反，五月，葬郑简公，楚杀其大夫成熊，称国以杀大夫者，罪累上也，成熊之累，上奈何？楚子恶成熊，或谓楚子曰：是若敖之余也若敖之乱，国几亡，楚子杀之，古者父子兄弟不相及，然则是杀无罪者也，其以累上言之，何成熊之为，人臣也，怀宠而安利，足以杀其身而已矣。秋七月，冬十月，公子憗出奔齐，楚子伐徐，晋伐鲜虞，其谓之晋何？盖外之也，曷为其外之，其为师之道于此焉，非诸夏为之也。
十有三年春，叔弓帅师围费。费者何？内之邑也，曷为围之叛也，孰叛南蒯也，南蒯者曷为者也？季氏之私也，恶乎叛？叛乎齐，曷为不言其叛，内不言叛，内何以不言叛？天子微，诸侯僣诸侯，微大夫淩大夫微陪臣胁矣，叔弓帅师围费。若言异国，然彊不义之至也；夏，四月，楚公子比自晋归于楚，弑其君防于干谿，此弑其君，其言归何？易也？其易奈何？楚灵王为无道，作干谿之台，三年不成，百姓苦之，诸侯怨之，公子弃疾主方城之外以君陈，蔡，胁比而立焉，然后令于干谿之役，曰：比已立矣，先归者，复其田里，后者劓，众溃而散，灵王经而死，楚公子弃疾杀公子比讨贼者，称人以杀之，其曰楚公子弃疾杀公子比，何不与弃疾之讨贼也，弃疾胁比以弑其君杀之，以取其国，比已立矣，其称公子何？其意不当也，其意不当，则曷为加弑焉，比之义冝乎效死不立，秋，公防刘子，晋侯，齐侯，宋公，卫侯、郑伯、曹伯，莒子，邾子，滕子，薛伯、杞伯，小邾子于平丘，八月甲戌，同盟于平丘，此一地也，曷为再言平丘，善是盟也，曷为善之诸侯，请命于天子，为平丘之防，以反陈蔡兴灭国继絶世焉，公不与盟，晋人执季孙意如以归，公不与盟，何以书？不耻也，曷为不耻？邾人，莒人愬于晋曰：鲁朝夕伐我，国几亡矣，我之不共，鲁故之以晋侯信之，为是不与公盟，故不耻也。公至自防，蔡侯庐归于蔡，陈侯吴归于陈，皆何以名？贬？曷为贬？诸侯谋之，楚人复之，因用事归矣，犹专封者也，然则其言归何？易也？冬，十月，葬蔡灵公，公如晋，至河乃复，此复也，其言乃何？乃难辞也，何难尔！公将请季孙，意如于晋，晋人曰：不可，然后反，吴灭州，来州来者，何国也。
十有四年春，意如至自晋，三月，曹伯滕卒，夏四月，秋，葬曹武公，八月，莒子去疾卒，冬，莒杀其公子意恢，此非大夫也，何以书？君之母弟也，何以知其母弟也，公子非大夫不书，其不曰弟，何也？子未逾年，则亦未即位未即位，故反系之先君，虽系之，先君书也，杀世子母弟自君，此其称国以杀何？母弟，以兄为贵，贵成而君称国以杀者，罪累上也，意恢之累上，奈何莒着丘公卒，郊公不慼，国人弗顺，其大夫蒲余侯恶意恢之为人也而杀之，十有五年春王正月，吴子夷末卒，二月癸酉，有事于武宫，籥入，叔弓卒，去乐卒事，其言去乐卒事何？讥？何讥尔？君在祭乐之中大夫，虽有变不复也，不绎而已矣，君在祭乐之中大夫而变而以复强也，君命之，则无所不通其复也，而为之变节也，节者何？籥已入矣，而为之去乐，礼也；夏，蔡朝吴出奔郑，六月丁巳朔，日有食之。秋，晋荀吴帅师伐鲜虞，冬，公如晋。
十有六年春，齐侯伐徐，楚子诱戎蛮子杀之，楚子何以不名？此诱而杀之，非诱而灭之也，于何杀之？杀之楚也，春秋诸侯死，不以其道，名戎蛮子，何以不名？略之也。曷为略之言，戎蛮子之所以昉乎死者，有以自取之，有以自取之，奈何其为人也，好乱而不信，固亡其国之道也。夏，公至自晋，秋八月己亥，晋侯夷卒，九月，大雩，季孙意如如晋，冬十月，葬晋昭公。
十有七年春，小邾子来朝，夏六月甲戌朔，日有食之。秋，郯子来朝，八月，晋荀吴帅师灭陆浑戎，冬，有星孛于大辰，其言于大辰何？在大辰也，大辰者何？大火也？大火为大辰，伐为大辰，北辰亦为大辰，楚人及吴战于长岸，战而言及之者，主之者也，犹曰楚人为志乎？为此战也云尔，此偏战也，何以不言师败绩？敌也。
春秋传卷十二
钦定四库全书
春秋传卷十三
宋 刘敞 撰
昭公
十有八年春王三月，曹伯须卒，夏五月壬午，宋，卫，陈、郑灾，何以书？记灾也，四国同日而俱灾，非人力所为也已，其序宋，卫，陈，郑春秋之正也同徳则尚爵同爵，则尚亲同，亲则尚齿，传曰：郑灾，子产使司冦出新客，禁旧客，使子寛子上巡羣屏摄，至于大宫，使公孙登徙大龟，使祝史徙主祏告于先君，使府人库，人各儆其事，使商成公儆，司宫使司马司冦列居火道，行火所焮，使城下之人五列登城，明日，使野司冦各保其徴使郊人助祝史除于国北，禳火于防，回禄祈于四鄘，书焚室而寛，其征与之材，三日哭，国不市，使行人告于诸侯，宋；卫，亦如之，陈不救火，许不吊灾，君子是以知陈，许之先亡，六月，邾人入鄅，鄅者何国也？秋？葬曹平公，冬，许迁于白羽，十有九年春，宋公伐邾，夏五月戊辰，许世子止弑其君买，己卯，地震秋髙帅师伐莒。冬，葬许悼公，贼未讨，何以书？葬讨之矣，此未有言讨之者，其曰讨之，何以止之？自讨为讨之，止之自讨，奈何许悼公疟，太子止进药焉，悼公饮之以卒，止曰：是我弑吾君也，不立乎其位，以与其弟，虺哭泣歠飦粥，嗌不容粒，未逾年而死，此止之，自讨也，君子以为尽矣，臣弑君，凡在官者，杀无赦，子弑父，凡在宫者，杀无赦，止弑其君而莫之讨，其谓之尽何？春秋原情止之，情以忠信为之也，止之情以忠信为之，则曷为加弑焉尔，古者医不三世，不服其药，君有疾饮药，臣先尝之，亲有疾饮药，子先尝之，许世子止不知，世医不知尝药以陷于大故是以君子加弑焉尔？曰：许世子止弑其君买，是君子之听止也，葬许悼公，是君子之赦止也，赦止者，免止之罪辞也，以其义为已讨矣。
二十年春王正月，夏，曹公孙防自鄸出奔宋，未有言自者，此其言自鄸，何自鄸待放也，大夫有罪，待放于其境，三年，君赐之环，则复赐之玦，则去逾境，则为位，乡国而哭，素衣，素裳，素冠彻縁鞮屦，素蔑乘髦，马不蚤剪，不祭食，不说人以无罪，妇人不当御，三月而复服，此去国之礼也；秋，盗杀卫侯之兄，輙母兄称兄，兄何以不立？有天疾者，不得入乎宗庙，有人疾者，不得入乎宗庙，輙者何也？两足不能相过，齐谓之綦，楚谓之輙，卫谓之輙，诸侯之尊，弟兄不得以属通，其兄云者，以重书也，何重乎？卫侯之兄，輙言不能亲亲也，千乘之国亦大矣，而盗得以杀其兄，故君子闵焉，冬十月，宋华亥，向宁，华定出奔陈，十有一月辛卯，蔡侯庐卒。
二十有一年春王三月，葬蔡平公，夏，晋侯使士鞅来聘，宋华亥，向宁，华定自陈入于宋南里以畔，入于宋南里者何？入宋，而居于南里也，葢中国而守之，然则于何畔？或曰，畔乎陈也，或曰：畔乎楚也，秋七月壬午朔，日有食之，八月乙亥，叔輙卒，冬，蔡侯朱出奔楚，公如晋，至河乃复。
二十有二年春，齐侯伐莒，宋华亥，向宁，华定自宋南里出奔楚，传曰：诸侯救宋，大败华氏，围诸南里，华登如楚乞师，楚使防越助之，告于宋曰：寡君闻君有不令之臣为君忧，无宁以为宗羞，寡君请受而戮之，对曰：孤不佞，不能媚于父兄，以为君忧，拜命之辱，抑君臣日战，君曰：余必臣是助，亦唯命。人有言曰：唯乱门之无过，君若惠保敝邑，无亢不衷，以奬乱人，孤之望也，唯君图之！楚人患之，乃出华氏，大搜于昌间，何以书？讥？何讥尔？大搜于昌间，公不与，非礼也，葢不得与尔，夏四月乙丑，天王崩，六月，叔鞅如京师，葬景王，王室乱，何言乎王室乱，乱自内作者也，乱之为言，事未有所成也，传曰：景王太子，早夭，诸子皆欲立刘子，单子傅王子猛者也，尹氏，召伯，毛伯傅王子朝者也，猛长而贵，朝幼而卑，其为尊卑也微，国人莫知，王爱朝，将立焉，未及而崩，诸大夫争立，君帅兵以相攻，于是大乱，刘子，单子以王猛居于皇以者何？行其意也，贵则行乎贱，大则行乎小事，君臣也，曷为以行？其意言之，讥，何讥尔？君昬不能正国危，不能正乱，而后谋之，犹行其意者也，此未逾年之君也，其谓之王猛，何正也？生名之，死亦名之，其曰居于皇何正也？秋？刘子，单子以王猛入于王城，其言入何？不嫌也？曷为不嫌？以宗庙为内也，王城者何？天子西都也。冬，十月，王子猛卒，王猛，则其曰王子猛，何王子猛云者，王之子猛也，其不曰王子，猛何别嫌也？嫌也。别之终也，正之，其谓之卒何？未逾年之王也，谓之卒，则可谓之薨，则不可，十有二月癸酉朔，日有食之。
二十有三年春王正月，叔孙婼如晋，癸丑，叔鞅卒，晋人执我行人叔孙婼，称人以执者，非伯讨也，此其为非伯讨奈何？晋惑？邾人之愬，以执叔孙，使叔孙与邾大夫，坐叔孙曰：列国之卿，当小国之君，固周制也，寡君之命介子复回在，请使当之，不然，不敢废周制，乃不果坐，馆之于莒，晋人围郊，郊者何？天子之邑也，晋人曷为围天子之邑子，朝之党在是也。天子防尘于外，诸侯必奔问官守，称晋人恶其微也，有不待贬絶而罪恶见者，不贬絶以见罪恶也，六月，蔡侯东国卒于楚，秋，七月，莒子庚舆来奔，传曰：庚舆虐而好剑，茍铸剑，必试之人，国人患之，又不事齐，其大夫乌存帅国人以逐之，庚舆将出，闻乌存执殳而立于道左，惧将止死，苑羊牧之曰：君过之，乌存以力闻可矣，何必以弑君成名，遂来奔，莒人立郊公，戊辰，吴败顿，胡，沈，蔡，陈、许之师于鸡父，胡子髠，沈子逞灭，获陈夏齧，其言败何诈之也？其诈之奈何？楚令尹帅诸侯之师以伐吴，吴公子光曰：诸侯从于楚者众，而皆小国也，畏楚而不获已，是以来，吾闻之，作事威克其爱，虽小必济；胡，沈之君，幼而狂，陈大夫齧壮而顽顿，与许蔡疾，楚政令，七国同役而不同心，若分师以先犯胡，沈与陈必先奔，三国败，诸侯乃摇心矣，可大克也。吴子从之，三国奔诸侯，亦奔楚师，还其言灭，获何别君臣也，君死于位曰灭，生得曰获，大夫生死，皆曰获天王，居于狄泉，此未三年，其称天王何？臣子辞也，尹氏立王子朝，此已立矣，其称王子何？其意不当也，八月乙未，地震冬，公如晋，至河有疾，乃复？何言乎有疾，有疾，所以见无疾也，然则其言乃何？乃难辞也，葢逮于有疾，而反尔。
二十有四年春王二月丙戌，仲孙貜卒，叔孙婼至自晋，大夫执则致，致则名，此其不名，何贤也？何贤尔？不顺乎季氏也，其不顺季氏，奈何？昭公孙于齐，叔孙婼使而反，见季孙意如意，如稽颡曰：子若我何？婼曰：人谁不死，子以逐君成名，子孙不忘，不亦伤乎？将若子何意？如曰茍使意，如得改事君，所谓生死而肉骨也，婼于是从公于齐言曰：请安众而纳公，公命之归意，如有异志，婼恶其绐也，不可以并立乎国，齐于其寝，使祝宗祈死，遂自杀也，叔孙婼之智，则未叔孙婼之，忠则尽矣，然则曷为不于其死焉，褒因其可褒而褒之，此其为可褒奈何？晋人执叔孙将以辱之，则不能屈，将以劫之，则不能夺，使求货焉，则不与朞年而辞之，曰：寡君以为盟主之故，是以久子不腆敝邑之礼，敢致诸从者，以大夫聘于诸侯之礼，享之而归，夏五月乙未朔，日有食之，秋八月，大雩，丁酉，杞伯郁厘卒，冬，吴灭巢，葬平公。
二十有五年春，叔孙婼如宋，夏，叔诣防晋赵鞅，宋乐大心，卫北宫喜、郑游吉，曹人，邾人，滕人，薛人，小邾人于黄父，有鸜鹆来巢，何以书？记异也。何异尔？非中国之禽也冝穴又巢也，秋七月上辛，大雩，季辛又雩其言，上辛何郊用，辛有上辛则有下辛矣言一月而再雩也，齐侯唁公于野井唁者，何吊也？生事曰：唁死事，曰：吊昭公积恶，季氏谓子家驹曰：季氏为无道，僣于公室久矣，吾欲弑之如何？子家驹曰：诸侯僣于天子，大夫僣于诸侯久矣，昭公曰：吾何僣矣哉！子家驹曰：设两观，乘大路，朱干玉戚，以舞大夏，八佾以舞大武，此皆天子之礼也。且夫牛马维娄，委已者也。而柔焉，季氏得民众久矣，君无多辱焉，昭公不从，遂伐季氏，围之，季孙意如登台而请曰：君不察臣之罪，使有司讨臣以干戈，臣请待于沂上以察罪，弗许，请囚于费，弗许，请以五乘亡，弗许，子家驹曰：君不如许之，是其徒多矣，曰：入慝作弗可知也。众怒，不可畜也，又弗从，叔孙氏之司马鬷戾言于众曰：若之何？莫对，又曰：我家臣也，不敢知国，凡有季氏与无，于我孰利？皆曰：无季氏，是无叔孙氏也，鬷戾曰：然则救诸帅徒以往，陷西北隅以入，孟氏亦入杀，郈昭伯而伐公徒，子家子曰：诸臣伪劫君者，而负罪以出，君止意如之，事君也，不敢不改，昭公曰：余不忍也。与臧孙如墓谋，遂行之齐，齐侯唁公于野井，曰：奈何君去鲁国之社稷，昭公曰：丧人不佞，失守鲁国之社稷，执事以羞，再拜颡，庆子家驹曰：庆子免君于大难矣，子家驹曰：臣不佞，陷君于大难，君不忍加之以鈇锧，赐之以死，再拜颡髙子执箪食与四脡脯，国子执壶浆，曰：吾寡君闻君在外，馂饔未就，敢致糗于从者，昭公曰：君不忘吾先君，延及丧人，锡之以大礼，再拜稽首，以袵受髙子曰：有夫不祥，君无所辱大礼，昭公葢祭而不尝，景公曰：寡人有不腆先君之服，未之敢服；有不腆先君之器，未之敢用，敢以请，昭公曰：丧人不佞，失守鲁国之社稷，执事以羞，敢辱大礼？敢辞，景公曰：寡人有不腆先君之服，未之敢服；有不腆先君之器，未之敢用，敢固以请？昭公曰：以吾宗庙之在鲁也，有先君之服，未之能以服有先君之器，未之能以出，敢固辞，景公曰：寡人有不腆先君之服，未之敢服；有不腆先君之器，未之敢用，请以飨乎从者，昭公曰：丧人其何称？景公曰：孰君而无称，昭公于是噭然而哭，诸大夫皆哭，旣哭，以人为菑，以幦为席，以鞌为几，以遇礼相见，孔子曰：其礼与其辞足观矣。冬十月戊辰，叔孙婼卒，十有一月己亥，宋公佐卒于曲棘，曲棘者何？宋之邑也，诸侯卒其封内不地，此何以地？忧内也，十有二月，齐侯取郓外取邑不书，此何以书？为公取之也，外取邑称人，此其称齐侯，何称人者？授之也，称齐侯，非授之也。
二十有六年春王正月，葬宋元公，三月，公至自齐，居于郓，其言至自齐，居于郓，何道义不外公也。夏，公围成，成者何？孟氏之邑也，曷为围之？不听也，天子微，诸侯僣诸侯，微大夫陵大夫微陪臣，胁公围成，君言异国，然彊不义之至也；秋，公防齐侯，莒子，邾子，杞伯盟于鄟陵，公至自防，居于郓，九月庚申，楚子居卒，冬十月，天王入于成周，尹氏，召伯，毛伯以王子朝奔楚。
二十有七年春，公如齐，公至自齐，居于郓，夏，四月，吴弑其君僚亲弑僚者，阖闾也，其称国以弑，何称人以弑者，众弑君之辞也，阖闾弑僚，则曷为以众弑君之辞，言之谒也，余祭也，夷昧也不与子国而与弟凡为季子也，季子使而亡焉，僚者长庶也，即之是废，让而毁义以成篡也，国人莫说，故谓之众，弑其君也，楚杀其大夫郤宛，称国以杀大夫者，罪累上也，郤宛之累上，奈何楚令尹嚢瓦贿而信谗，费无极比焉。谓嚢瓦曰：郤宛欲饮子酒，又谓郤宛曰：令尹欲饮酒于子氏，郤宛曰：我不足以辱令尹，令尹来辱，为惠已甚，吾何以酬之？无极曰：令尹好甲兵，子出之，吾择焉，取五甲五兵，曰：寘诸门，令尹至必观之，而从以酬之，及飨日，帷诸门左，无极谓令尹曰：吾几祸子郤宛，将为子不利，甲在门矣，令尹使视之，则信有焉，不往，使大夫攻郤宛，杀之，其家，然则郤宛之罪，何郤宛之为人臣也，知无极之谗，而不能戒，逢嚢瓦之欲而干之，古者家不藏甲，饮酒必以礼，郤宛之道，足以杀其身者也。秋，晋士鞅，宋乐祁犂，卫北宫喜、曹人，邾人，滕人防于扈，冬，十月，曹伯午卒，邾快来奔，公如齐，公至自齐，居于郓。
二十有八年春王三月，葬曹悼公，公如晋，次于干侯，夏四月丙戌，郑伯宁卒，六月，葬郑定公，秋七月癸巳，滕子宁卒，冬，葬滕悼公。
二十有九年春，公至自干侯，居于郓，齐侯使髙张来唁公，曷为唁公？唁公不得入于晋也，公曷为不得入于晋，季孙氏不使得逐于晋，以干侯寄也，公如晋，次于干侯，夏四月庚子，叔诣卒，秋七月，冬十月，郓溃。
三十年春王正月，公在干侯，其言公在干侯，何正月以存公也，曷为存公？公在外也，公在外久矣，曷为于此乎？存公居于郓，有鲁也，在干侯无鲁也，公虽无鲁，鲁不可无鲁也，夏六月庚辰，晋侯去疾卒，秋八月，葬晋顷公，冬十有二月，吴灭徐，徐子章羽奔楚，徐子章羽何以名？贬？曷为贬？贱也，其贱奈何？吴子伐徐防山，以水其城，章羽不能守，断其髪携其妻子以逆吴子，吴子唁而复之，使其迩臣从之，自是走之楚。
三十有一年春王正月，公在干侯，季孙意如防，晋荀跞于适歴公在外，其言防何？以公命守之也，荀跞曰：寡君使跞谓吾子何故出君有君，不事周有常刑，子其图之！季孙练冠麻衣跣行伏而对曰：事君臣之所不得也，敢逃刑命，君若以臣为有罪，请囚于费，以待君之察也，亦唯君，若以先臣之故不絶季氏而赐之死，若弗杀弗亡，君之惠也，死且不朽，若得从君而归，则固臣之愿也。敢有异心，夏四月丁巳，薛伯谷卒，晋侯使荀跞唁公于干侯，防子适歴矣，则曷为唁公？唁公使之入也，荀跞曰：寡君使跞以君命讨于意如，意如不敢逃死，君其入也！公曰：君惠顾先君之好，施及亡人，将使归粪除其宗祧以事君，则不能见夫人已所能见夫人者，有如河，荀跞走而退，曰：寡君其罪之恐，敢与知鲁国之难，谓季孙曰：君怒未怠，子姑归祭，子家驹曰：君以一乘入于鲁师意，如必与君归，公将从之，从者胁公，不得归，秋，葬薛献公冬黒肱以滥来奔，黒肱者何邾之别子也，曷为不系乎邾滥，邾之别封也，邾之别封，其不曰滥黒肱何非天子所封，故不与得专封之称也。十有二月辛亥朔，日有食之，三十有二年春王正月，公在干侯，取阚，夏，吴伐越，秋七月，冬，仲孙何忌防晋韩不信齐髙张宋仲几，卫世叔申，郑国参，曹人，莒人，邾人，薛人，杞人，小邾人城成周，十有二月己未，公薨于干侯。
春秋传卷十三
钦定四库全书
春秋传卷十四
宋 刘敞 撰
定公
元年春，王何以无正月，定无正也。定何以无正定之始，非正始也，其非正始，奈何定者，公子宋也，昭公之弟也，昭公薨于干侯，季孙逆其丧，废太子衍及务人而立公子宋焉，丧至于坏隤，公子宋先入，以主社稷，葢受之季氏也，非受之先君者也，定无正，则何以不言正月，微辞也，正月者，正即位也，定之即位后，未可以言正月，主人习其读而问其传，则未知己之有罪焉尔？三月，晋人执宋仲几于京师，晋人者何？晋大夫也，晋大夫则其称人何？贬？曷为贬？不与大夫专执也，大夫在外，其曰专执，何执人于天子之侧而不以归，是专而已矣，其言于京师何于京师者，以王事讨也，其以王事讨奈何？城成周？仲几不受功，曰：滕，薛；郳，吾役也，为是执之，夏六月癸亥，公之丧至自干侯，戊辰，公即位，癸亥，公之丧至自干侯，则曷为以戊辰之日，然后即位，正棺于两楹之间，然后即位，天子崩，七日而殡，诸侯薨，五日而殡，沈子曰：定君乎国，然后即位，秋七月癸巳，葬我君昭公，九月，大雩，立炀宫，炀宫者何？炀公之宫也，立者何？立者不冝立也，立炀宫，非礼也。冬，十月，霣霜杀菽，何以书？记灾也。
二年春王正月，夏五月壬辰，雉门及两观灾，其言及何灾？自雉门始也。秋，楚人伐吴，冬，十月，新作雉门及两观，何以书？讥？何讥尔？讥不务公室也，雉门，天子应门，三年春王正月，公如晋，至河乃复，二月辛卯，邾子穿卒，夏四月，秋，葬邾庄公，冬，仲孙何忌及邾子盟于拔，四年春王二月癸巳，陈侯吴卒，三月，公防刘子，晋侯，宋公，蔡侯，卫侯、陈子，郑伯，许男、曹伯，莒子，邾子，顿子，胡子，滕子，薛伯、杞伯，小邾子，齐国夏于召陵，侵楚夏，四月，庚辰，蔡公孙归生帅师灭沈，以沈子嘉归，杀之，五月，公及诸侯盟于皋鼬，此一防也，曷为再言公，非一防也，何用知其非一防也防而盟者，不复言公，公及诸侯盟于皋鼬，非一防也，于召陵，齐国夏存焉，于皋鼬，不言齐大夫，非一防也，然则诸侯何以不序？不足序也，其不足序，奈何欲治楚？而后不能也，诸侯曷为欲治楚，蔡昭公朝于楚，有美裘焉，囊瓦求之，昭公不与，为是拘昭公于南郢，三年，然后归之，蔡侯归，及汉执玉而沈余所，有济汉而南者，有若大川，以其子及大夫之子质于晋，以请伐楚，晋于是与诸侯十有八国之众，防于召陵以侵楚，天子使大夫临之盛矣，晋荀寅求货于蔡，蔡人弗与旣，而辞诸侯，防于皋鼬，亦无事焉，晋是以失诸侯，中国遂大乱，吴入郢，自皋鼬之盟始也，杞伯成卒于防，六月，葬陈惠公，许迁于容城，秋七月，公至自防，刘卷卒者何？刘子也？内大夫不卒，此何以卒？以其尝防诸侯，天子为之赴也，何以不言爵？畿内之君也，不亡爵，故不与爵称也，然则其名何？卒从主人，葬杞悼公，楚人围蔡，晋士鞅，卫孔圉帅师伐鲜虞，葬刘文公，冬十有一月庚午，蔡侯以吴子及楚人战于柏举，楚师败绩，呉何以称子进也，曷为进之？吴彊国也，自卑以听蔡侯之义，达天子之命，成伯讨焉，其成伯讨奈何？伍子胥父诛乎楚，挟弓而去，楚以干阖闾，阖闾曰：士之甚，勇之甚！将为之兴师复雠于楚，子胥复曰：诸侯不为匹夫兴师，且臣闻之，事君犹事父也，亏君之义，复父之雠，臣不为也。于是止及蔡侯不得志于皋鼬，楚复伐蔡，围之，蔡请师于吴，子胥复曰：蔡非有罪也，楚人为无道，君如有忧中国之心，则若时为可矣，于是兴师而救蔡，此楚囊瓦也，其称人何？见一贬焉尔？楚囊瓦出奔郑，庚辰，吴入楚，吴何以不称子？反乎道也，其反乎道，奈何？君舍于君室，大夫舍于大夫之室，葢妻楚王之母也。
五年春王三月辛亥朔，日有食之。夏，归粟于蔡，于越入吴，于越者何？于越者，其自称者也。越者，中国称之者也，六月丙申，季孙意如卒，意如逐君死，何以卒之？或曰，定之大夫也。或曰，不嫌也。有待贬絶而罪恶见者，贬絶以见罪恶也，有不待贬絶而罪恶见者，不贬絶以见罪恶也，秋七月壬子，叔孙不敢卒，冬，晋士鞅帅师围鲜虞，六年春，王正月癸亥，郑游速帅师灭许，以许男斯归，二月，公侵郑，公至自侵郑，夏，季孙斯，仲孙何忌如晋？使言上客者也，其曰季孙斯，仲孙何忌何是非常使也，是非常使者何？阳虎将作乱，杀三桓以取鲁国彊，二子者聘于晋，使之请己，谓晋人曰：阳虎若不能居鲁，而息肩于晋，所不以为中军司马者，有如先君，葢鲁之乱自此始矣。秋，晋人执宋行人乐祁犂，称人以执者，非伯讨也，此其为非伯讨奈何？祁犂聘于晋，主赵简子饮酒焉，范氏，赵氏方恶其宰曰：昔吾主范氏，今子主赵氏是贾祸也，子必死，已范献子果怨言于晋侯曰：以君命越疆，而使未致使而私饮酒不敬，二君不可不讨也，乃执祁犂，冬，城中城，季孙斯，仲孙忌帅师围郓，此仲孙何忌也？其谓之仲孙忌，何二名也？二名者何？更名也？一名更名，非礼也，名者，所受于亲者也，古者已孤不更名。
七年春王正月，夏四月，秋，齐侯，郑伯盟于咸，齐人执卫行人北宫结以侵卫，称人以执者，非伯讨也，此其为非伯讨奈何？齐侯？郑伯防于咸召卫侯，卫侯将往，诸大夫畏晋，不可使北宫结往而私于齐侯曰：执结以侵我，大夫则从矣，齐侯从齐侯，卫侯盟于沙，大雩，齐国夏帅师伐我西鄙，九月，大雩，冬十月。
八年春王正月，公侵齐，公至自侵齐，二月，公侵齐，三月，公至自侵齐，曹伯露卒，夏，齐国夏帅师伐我西鄙，公防晋师于瓦，公至自瓦，秋七月戊辰，陈侯柳卒，晋士鞅帅师侵郑，遂侵卫，葬曹靖公，九月，葬陈怀公，季孙斯，仲孙何忌帅师侵卫，冬，卫侯，郑伯盟于曲濮，从祀先公从者何？顺也？其祀何禘也？禘则曷为不言禘？讥，何讥尔？从祀先公正也，所以从祀先公，则非正也。其非正奈何？阳虎专季氏，季氏专鲁，阳虎欲去，三桓而伐之，从祀先公以说焉，非能正者也。虽通其义，君子不予也，盗窃寳玉，大弓，盗者孰谓？谓阳虎也，阳虎曷为窃乎？寳玉大弓也，阳虎拘季孙，孟孙氏与叔孙氏迭而食之，睋而锓其板，曰：某月某日，将杀我于蒲圃，力能救我，则于是至乎日若时而出，临南者，阳虎之出也，御之于其乘焉，季孙谓临南曰：以季氏之世世有子，子可以不免我死乎？临南曰：臣闻命后，阳虎为政，鲁国服焉，违之徴死死无益于主，季孙曰：何后之有？而能以我适孟氏乎？临南曰：不敢爱死，惧不免主，季孙曰：往也诸阳之从者车数十乘，至于孟衢，临南駷马入于孟氏，阳越从而射之，矢着于庄门，公敛处父帅甲以与阳氏战于南门之内，阳氏败，阳虎说甲如公宫，取寳玉大弓以出，舍于五父之衢，寝而为食，其人曰：追其将至，阳虎曰：鲁人闻予出，喜于徴死何暇追余？其人曰：嘻！速驾，公敛阳在，公敛阳请追之，孟孙弗许，阳虎入于讙，明年，走之，齐寳玉大弓者何？夏后氏之璜，封父繁弱，周公之分器也。
九年春王正月，夏四月戊申，郑伯虿卒，得寳玉大弓何以书？国寳也，丧之书得之书，非重寳也，葢贵天子之命，先祖之守也，然则恶乎得之，阳虎反之，阳虎窃宝玉大弓，则曷为反之？虎将走之齐，齐人弗义，其盗也，反之以求说焉，六月，葬郑献公，秋，齐侯，卫侯次于五氏，秦伯卒，冬，葬秦哀公。
十年春王三月，及齐平，夏，公防齐侯于夹谷，公至自夹谷，晋赵鞅帅师围卫。齐人来归郓，讙龟隂田齐人曷为来归？郓讙龟隂田夹谷之防，孔子相犂，弥言于齐侯曰：孔丘知礼而无勇，若使莱人以兵劫鲁侯，必得志焉，齐侯从之，孔子以公退曰：士兵之两君合好，而裔夷之俘，以兵乱之，非齐君所以命诸侯也，裔不谋夏，夷不乱华，俘不干盟，兵不偪好，于神为不祥于徳为愆义于人为失礼，齐侯闻之，遽止之，谓晏子曰：寡人获罪于鲁侯，如之何？晏子曰：小人之谢过也，以文君子之谢过也，以质君已知过则谢之，以质而已矣，于是归鲁郓讙龟隂之田叔孙州仇，仲孙何忌帅师围郈。秋，叔孙州仇，仲孙何忌帅师围郈。宋乐大心出奔曹，宋公子地出奔陈。冬，齐侯，卫侯、郑游速防于安甫，叔孙州仇如齐，宋公之弟辰曁仲佗，石彄出奔陈，诸侯之尊，弟兄不得以其属通，其弟云者，以重书也，何重乎？宋公之弟辰言：不能亲亲也，曁者何及也！犹曁曁也，葢强胁之也，其强胁之，奈何？宋公子地嬖蘧富猎，十一分其室，而以其五畀之，公子地有白马四，景公之嬖，桓魋欲之，景公取而朱其尾鬛以与之，地怒，使其徒扶魋而夺之，魋惧将走，景公闭门而泣之，目尽肿，辰曰：子分室以与猎也，而独卑魋，亦有颇焉，子为君礼，不过出竟，君必反子，地出奔陈，景公弗止，辰为之请，景公弗许，辰曰：是我迋吾兄也，吾以国人出，君谁与处？于是曁仲佗，石彄以奔陈。
十有一年春，宋公之弟辰及仲佗，石彄，公子地自陈入于萧以叛，及之者何从也？向谓之曁，今曷为谓之从出奔陈，谓之曁则可，自陈入于萧以叛，谓之曁，则不可事君者，可贫可贱，可杀而不可使为乱，夏四月，秋，宋乐大心自曹入于萧，冬，及郑平，叔还如郑涖盟。
十有二年春，薛伯定卒，夏，葬薛襄公，叔孙州仇帅师堕郈，卫公孟彄帅师伐曹，季孙斯，仲孙何忌帅师堕费，曷为堕郈堕费，费季孙之邑也，郈叔孙之邑也，彊且亟畔，故堕之，何以书？讥？何讥尔？帅师堕郈，帅师堕费，御患之道尽矣！而虑乱之道不足也，唯及谁身之谓乎？秋，大雩，冬十月癸亥，公防齐侯盟于黄，十有一月丙寅朔，日有食之，公至自黄，十有二月，公围成，公至自围成。
十有三年春，齐侯，卫侯次于垂葭，夏筑虵渊囿，大搜于比蒲，卫公孟彄帅师伐曹。秋，晋赵鞅入于晋阳以叛，冬，晋荀寅，士吉射入于朝歌，以叛晋，赵鞅归于晋，此叛也，其言归何？以地正国也，其以地正国奈何？晋赵鞅保晋阳之甲，以逐荀寅与士吉射，荀寅与士吉射者，曷为者也？君侧之恶人也，此逐君侧之恶人，曷为以叛言之，葢与君为市也，臧武仲以防求为后于鲁孔子曰：人虽谓之不要君，吾弗信也，其是之谓与薛弑其君比。
十有四年春，卫公叔戌来奔卫，赵阳出奔宋，二月辛巳，楚公子结，陈公孙佗人帅师灭顿，以顿子牂归，夏，卫北宫结来奔，五月，于越败吴于檇李，吴子光卒，公防齐侯，卫侯于牵，公至自防，秋，齐侯，宋公防于洮，天王使石尚来归脤，脤者何？俎实也？祭肉也，腥曰脤，熟曰膰，脤膰，以亲兄弟之国，受脤，礼也，归脤，非礼也，葢牵而致之也？卫世子蒯聩出奔宋，卫公孟彄出奔郑，宋公之弟辰自萧来奔，大搜于比蒲，邾子来防，公其言来防公何？讥？何讥尔？讥不朝而防也诸侯无事，相见于郤地曰：防于祖庙曰：朝来防公，非礼也，城莒父及霄。
十有五年春王正月，邾子来朝，鼷鼠食郊牛，牛死，改卜牛，曷为不言其所食，慢也，二月辛丑，楚子灭胡，以胡子豹归，夏五月辛亥，郊曷为以夏五月郊，三卜之运也，壬申，公薨于髙寝郑罕达帅师伐宋，齐侯，卫侯次于渠蒢，邾子来奔丧，其言来奔丧，何丧急事也，故以奔言之，诸侯之丧，诸侯奔之，非礼也，秋七月壬申，姒氏卒，姒氏者何？哀公之母也，何以不称夫人？哀未君也，八月庚辰朔，日有食之，九月，滕子来防葬，丁巳，葬我君定公，雨，不克葬，戊午，日下昃，乃克葬，辛巳，葬定姒，定姒，何以书葬？未逾年之君也，有子则庙，庙则书葬，冬，城漆。
春秋传卷十四
钦定四库全书
春秋传卷十五
宋 刘敞 撰
哀公
元年春王正月，公即位，楚子，陈侯、随侯，许男围蔡，鼷鼠食郊牛，改卜牛，夏四月辛巳，郊，秋，齐侯，卫侯伐晋，冬，仲孙何忌帅师伐邾。
二年春王二月，季孙斯，叔孙州仇，仲孙何忌帅师伐邾，取漷东田及沂西田，癸巳，叔孙州仇，仲孙何忌及邾子盟于句绎，曷为三人伐而一人盟，季孙临之，叔仲成之季孙之汰也，葢自谓犹君矣，夏四月丙子，卫侯元卒，滕子来朝，晋赵鞅帅师纳卫世子蒯聩于戚，君存称世子，君没称子，某君旣没，其称世子何？君没而称世子者，正疑乎不正，君子与之，继世焉，世子犹世世子也，蒯聩之为正奈何？卫灵公之夫人南子通乎宋朝，蒯聩患之，入而谓夫人，夫人啼而走趋，公曰：蒯聩将杀予，公执其手，与之登台，而逐蒯聩，蒯聩奔宋，纳者与纳也，曷为不纳于卫，而纳于戚，卫立輙矣，輙者曷为者也？蒯聩之子也，蒯聩之子，何以得立？灵公游于郊，公子郢御焉，灵公曰：余无子，将立女，郢不对，他日又言：对曰：郢不足以辱社稷，君其改图，君夫人在堂，三揖在下，君命祗辱及灵公，卒，夫人曰：命公子郢为太子，君之命也，对曰：郢异于他子，且君没于吾手，若有之，郢必闻之，且亡人之子輙在，乃立輙以拒蒯聩，秋八月甲戌，晋赵鞅帅师及郑罕达帅师战于铁，郑师败绩，战而言及之者，主之者也，犹曰晋赵鞅为志乎？为此战也云尔。冬，十月，葬卫灵公，十有一月，蔡迁于州来，蔡杀其大夫公子驷，称国以杀大夫者，罪累上也，公子驷之累上，奈何？楚子围蔡，蔡人不能守，使男女别而累以听命焉，楚师还蔡，请迁于吴，吴人许之，旣而悔之，吴以师临蔡，蔡侯惧，告大夫，杀公子驷，以说哭而辞墓，自是徙于州来。
三年春，齐国夏，卫石曼姑帅师围戚，此卫戚也，曷为不曰围卫，戚子之义，不可以加乎父也，曼姑主兵以围戚，则其先齐国夏，何臣之义？亦不可以加其君也，冉有谓子贡曰：夫子为卫君乎？子贡曰：诺，吾将问之，入曰：伯夷，叔齐何人也？孔子曰：古之贤人也，曰：怨乎？孔子曰：求仁而得仁，又何怨？子贡出，曰：夫子不为也，夏四月甲午，地震，五月辛卯，桓宫，僖宫灾，桓僖久矣，其宫何以存不毁也，曷为不毁？三家者出于桓立于僖，以是为说者也，孔子在陈，闻鲁灾，曰：其桓僖乎？季孙斯，叔孙州仇帅师城啓阳，宋乐髠帅师伐曹，秋七月丙子，季孙斯卒，蔡人放其大夫公孙猎于吴，冬十月癸卯，秦伯卒，叔孙州仇，仲孙何忌帅师围邾。
四年春王二月庚戌，盗杀蔡侯申，蔡有申矣，其又曰：申何逺也古者不讳，及周而后讳，讳之曰：舍故而讳新，舍之礼也。名之非礼也，舍之，何以礼逺也天子及七诸侯及五大夫及三士及二舍之礼，则名之，何以非礼？大夫之讳，不举诸其家，妻之讳，不举诸其侧，以为尽人心也，古者诸侯或为禘，或为祫，虽毁庙必升，食于太庙，有讳之道存焉尔，蔡公孙辰出奔吴，葬秦惠公，宋人执小邾子，夏，蔡杀其大夫公孙姓，公孙霍，晋人执戎蛮子赤归于楚，称人以执者，非伯讨也，此其为非伯讨奈何？晋人执戎蛮子赤归于楚者，是非伯讨也，戎蛮子去楚，即晋，楚人谓晋人曰：晋，楚有盟，好恶同之，若将不废，则寡人之愿也，不然，将通于少习，赵鞅曰：晋国未宁，安能恶于楚，必速与之，于是执戎蛮子归于楚，犹曰京师楚也，戎蛮子赤，何以名执而名者，不反之辞也。楚人旣得戎蛮子为之致邑，立宗焉，以诱其遗民，其遗民至而尽俘以归，城西郛，六月辛丑，亳社灾，亳社者何？亳之社也；亳，亡国也，亡国之社，以为庙屏戒也，社者封也，其言灾何？亡国之社，葢屋之屋，其上而柴其下，亳社灾，何以书？记灾也，秋八月甲寅，滕子结卒，冬十有二月，葬蔡昭公，葬滕顷公。
五年春城毗，夏，齐侯伐宋，晋赵鞅帅师伐卫，秋九月癸酉，齐侯杵臼卒，冬，叔还如齐，闰月，葬齐景公，闰不书，此何以书？丧以闰数也。丧，曷为以闰数丧之，以月筭者，以闰数以年筭者，不以闰数。
六年春，城邾瑕，邾瑕者何？或曰：邾之瑕也，或曰：内邑也，晋赵鞅帅师伐鲜虞，吴伐陈，夏，齐国夏及髙张来奔，叔还防吴于柤，秋七月庚寅，楚子轸卒，齐阳生入于齐，齐陈乞弑其君荼，阳生入于齐，则其曰陈乞弑其君荼，何陈乞君之陈乞废之，是以加弑焉，陈乞君之奈何？齐景之子六人，阳生长而爱荼，将立焉，谓陈乞曰：吾欲立荼，何如陈乞？对曰：所乐乎为君者，欲立则立不欲立则不立，君如欲立，则臣请立景公以告晏子，晏子曰：不可，夫贱匹贵，少陵长，乱之本也。君用谗人之谋，臣恐后之人有因君之过以资其邪而成其利者，景公不听，阳生谓陈乞曰：吾闻子葢将不欲立我也，陈乞曰：夫千乘之主，将废正而立不正，必杀正者，吾不立子者，所以生子者也，走矣！与之玉节而走之，景公死而荼立，陈乞使人迎阳生于诸其家，除景公之丧，诸大夫皆在朝，陈乞曰：常之母有鱼菽之祭，愿诸大夫之化我也，诸大夫皆曰：诺，于是皆之陈乞家坐，陈乞曰：吾有所为甲，请以示焉，诸大夫皆曰：诺，于是使力士举巨囊而至于中霤，诸大夫见之，皆色然而骇，开之则闯然公子阳生也，陈乞曰：此君也已！诸大夫不得已，皆逡巡北面再拜，而君之尔，阳生旣践阼，使朱毛告于陈乞曰：微子则不及此，然君异于器，不可以二器，二不匮，君二多难，敢布诸大夫陈乞不对而泣曰：君举不信羣臣乎？以齐国之困，困又有忧，少君不可以访，是以求长君，不然，孺子何罪？阳生悔其言，使朱毛迁荼，于骀而杀之，是以谓之弑其君也；冬，仲孙何忌帅师伐邾，宋向巢帅师伐曹。
七年春，宋皇瑗帅师侵郑，晋魏曼多帅师侵卫，夏，公防吴于鄫。秋，公伐邾，八月己酉，入邾，以邾子益来，孰入之公也，公则何以不言公？讳也。曷为讳公？一阖庐也，邾子益何以名？贱之也，贱之奈何？虏服也？献于亳社，囚于负瑕，宋人围曹，冬，郑驷帅师救曹。
八年春王正月，宋公入曹，以曹伯阳归吴伐我，其不言鄙，何受之也？曷为受之？犹曰吾过矣，入邾，以其君来，吾过矣！公入邾处，其公宫，使众宵掠，邾之臣，茅夷鸿以束帛乘韦走之吴，而请救曰：鲁弱晋而速吴，冯恃其众，背君之盟，辟君之执事，以陵我小国，邾非敢自爱也？惧君威之不立，小国之忧也，吴子从之，夏，齐人取讙及阐外取邑不书，此何以书？所以赂齐也，曷为赂齐？为以邾子益来也，归邾子益于邾，秋七月，冬十有二月癸亥，杞伯过卒，齐人归讙及阐。
九年春王二月，葬杞僖公，宋皇瑗帅师取郑师于雍丘，此师也，其言取之何？覆之也？覆而败之，不遗一人之辞也。夏，楚人伐陈，秋，宋公伐郑，冬十月。
十年春王二月，邾子益来奔，其名何奔而名者，见有君也，传曰：邾子益为无道，吴子使太宰子余讨之，囚诸楼台，栫之以棘，使诸大夫奉公子革以为君，公防吴伐齐，三月戊戌，齐侯阳生卒，夏，宋人伐郑，晋赵鞅帅师侵齐，五月，公至自伐齐，葬齐悼公，卫公孟彄自齐归于卫，薛伯夷卒，秋，葬薛惠公，冬，楚公子结帅师伐陈，吴救陈，十有一年春，齐国书帅师伐我，不言鄙者，受之也，此其为受之奈何？葢伐畏也。夏，陈辕颇出奔郑，五月，公防吴伐齐，甲戌，齐国书帅师及吴战于艾陵，齐师败绩，获齐国书战而言及之者，主之者也，犹曰国书为志乎？为此战也云尔，秋七月，滕子虞母卒，冬十有一月，葬滕隐公，卫世叔齐出奔宋。
十有二年春，用田赋，用田赋者何？借田为赋也，何以书？讥？何讥尔？古者取于民也，有常用田赋，非正也。夏五月甲辰，孟子卒，孟子者何？昭公之夫人也，其称孟子何讳娶同姓，葢吴女也，何以不曰夫人薨，命于天子，然后成夫人，孟子不受命，不可以称夫人？葢自是鲁夫人不命于天子也，公防吴于槖皋，秋，公防卫侯，宋皇瑗于郧，宋向巢帅师伐郑，冬十有二月，何以书？记灾也，此非灾之月，其曰灾何厯不得其正也，鲁有螽季孙问于仲尼，仲尼曰：丘闻之，火伏而后蛰者毕，今火犹西流，司厯过也。
十有三年春，郑罕达帅师取宋师于嵒。夏，许男成卒，公防晋侯及吴子于黄池，吴何以称子？吴进也，吴进奈何？吴主夫差与晋定公约防于黄池，晋侯不可，夫差曰：天子有命，周室卑约，煑献莫入，无以共事上帝，鬼神用命，孤糺合一二兄弟之国，孤将守吾先君之班爵，不敢进退，恐事之不集，为诸侯笑，君其图之！晋侯惧许诺，吴于是始为诸侯伯，其言及吴子，何防两伯之辞也，楚公子申帅师伐陈，于越入吴，秋，公至自防，晋魏曼多帅师侵卫，葬许元公，九月，螽，冬十有一月，有星孛于东方，孛者何？彗星也？其言于东方，何见于旦也，盗杀陈夏区，夫十有二月，螽。
十有四年春，西狩获麟，麟者何？仁兽也？传曰：狩于大野，叔孙氏之车子鉏商获兽，以为不祥，以赐虞人，仲尼观之，曰：麟也，然后取之狩非其时书，此其时也，何以书？为获麟谨也，狩非其地书，此其地也，何以书？为获麟谨也，何谨乎获麟，麟之为物也，有王者则至，无王者则不至，君子曷为为春秋？拨乱世反诸正，莫近诸春秋子曰：其事则齐桓，晋文，其文则史，其义则丘窃取之矣，后世知我者，以春秋罪我者亦以春秋，然则何以记乎鲁约，史记引孔子之言曰：吾欲观夏道，是故之杞，杞不足徴也吾于夏，得夏时焉；吾欲观殷道，是故之宋，宋不足徴也吾于殷得坤干焉，吾观周道，幽厉伤之，吾舍鲁何适矣？何以春秋纪年必始于春王正月乎？子曰：天下有道，则礼乐征伐自天子出，天下无道，则礼乐征伐自诸侯出，自诸侯出，盖十世希不失矣；春秋何以终乎哀十四年备矣，顔渊死，子曰：噫！天丧予！子路死，子曰：噫！天祝予，西狩获麟，孔子曰：我道穷矣，制春秋之义，以俟后圣，则未知其为然也，其诸君子乐道，尧舜之道，与建诸天地而不谬，质诸鬼神而不惑，以君子之为，亦有乐乎此也。
春秋传卷十五