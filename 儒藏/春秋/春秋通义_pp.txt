钦定四库全书    经部五
春秋通义      春秋类
提要
【臣】等，谨案春秋通义一卷，不着撰人名氏，考宋史艺文志蹇遵品王晢，家安国邱，葵皆有春秋通义，其书均佚不传，蹇氏王氏书各十二卷，家氏书二十四卷，此本仅存一卷，凡四十八条，编端冠以小序，称孔子之修春秋也，因其旧文，乘以新义，正例笔之，常事削之，其有缪戾乖刺，然后从而正之，别彚之曰：特笔而小序之后，亦以特笔二字为标题，盖此卷为通义，中之一种，但不知四家中为谁氏之书耳，然如星陨，如雨一条，公羊引不修春秋曰：陨星不及地尺而复，君子修之曰：星陨如雨，此特润色旧文，非闗褒贬以为特笔，于义不伦，至华督有无君之心，而后动于恶，故先书殇公，后书孔父，传有明文，真特笔也，而反不及之，亦属挂漏，至于谓春秋二百四十二年而终之以获麟，明乱极必治，而王者之迹，卒不熄，则其説髙于诸家多矣，乾隆四十六年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
春秋通义
春秋者，鲁史之所志也，时不一世，史不一官，内事外事，载诸方策而已，非所谓微而显，志而晦，婉而成章，尽而不污，能寓褒贬乎其中，如圣人之防者也，逮孔子之修春秋也，因其旧文，乘以新义，正例笔之，常事削之，其有缪戾乖刺，然后从而正之，于是乎王道明于上，人纪振于下，劝善惩恶，一归于正，顾鲁史不可得见，而孔子所修之春秋，仅采诸三传是孔子之春秋卒，复不知为何等也？然其防辞正义，非圣人蔑能书之者，固可即今文而得之，不疑也，别彚之曰：特笔。
隠公元年夏五月郑伯克段于鄢
杀之乎？当曰郑伯，杀其弟段奔乎？当曰：郑公子段自鄢出奔，共此书郑伯书克不书，弟段之恶，着郑伯之恶着。
五年秋九月考仲子之宫初献六羽
舞夏，天子用八，诸公六，诸侯四鲁诸侯也，宜用四，而旧僣用八，此始厉，乐用六所谓僣，诸公犹可言也，僣天子不可言也，故曰：初献六羽，是故过斥其细，使可受也，恶讳其隠使可盖也。
桓公元年春三月郑伯以璧假许田
易其可不易，其不可可也。知其不可，而犹欲易之，故曰假，假之云者，饰辞焉尔，实其饰辞以着其实，失实得实也。
二年夏四月取郜大鼎于宋戊申纳于大庙
曰取，取非其道也，曰纳纳，非其礼也；取污厥徳纳蔑其祖污徳蔑祖而犹且为之者，将以昭稷之功也。昭稷之功者，乃所以葢其罪也，昭稷之功，乃所以葢其罪者，何也？以为宋之弑殇公为直已，宋直则已，直已书，取书纳推见，至隠者也。
六年秋九月丁夘子同生
文姜四年至自齐，六年，子同生十有八年而后如齐，与齐襄，会是同为桓公之子审矣，葢世子之生，鲁史例书仲尼削其余，则子同生，是严笔也。微辞也，与诗之展我甥兮，意正同也，公羊谓喜有正以病桓，非也，谷梁曰：同乎人疑，故志之，深得之也。
庄公元年春三月夫人孙于齐
文姜罪人也，不宜称夫人，而称夫人？罪庄公之鸟兽性也，知母而不知有父也，宜曰姜氏而不称姜氏？罪齐襄之，禽兽行也，同产而至是也？然桓公以前年四月，薨于齐，及练而后文，姜孙于齐，何也？意者帷簿事宻鲁人觉后，觉而后奔，及此时也，左氏谓文姜出，故庄不称即位，谷梁谓练时始録母之变，公羊谓念母以首事，并以为桓公弑而文姜固在齐，是经外意也，孙书复不书，何也？母复可言也，罪人复不忍言也。故削之也。何休？曰：庄公陈祭念母而迎之，当书迎而反书孙以明不宜是又深求于外者也。
七年夏四月辛夘夜恒星不见夜中星陨如雨
公羊传曰：不修春秋曰：雨星不及地尺而复，君子修之曰：星陨如雨，是公羊之时犹及见鲁史也如旧文，则星陨如雨者，葢星之流迸如雨，下陨故，公羊曰：如雨者非雨也，谷梁曰：星陨如雨，其陨也如雨，唯左氏曰如雨，与雨偕也，雨及星乃为二事矣，汉五行志，孝成帝元延元年四月丁酉，日餔时，流星长十余丈，东南去四面或大如盂，或如鸡子，燿燿如雨下，至昏乃止，是所谓星陨如雨者也。
二十有九年冬十有二月纪叔姬卒
三十年秋八月癸亥葬纪叔姬
纪灭而酅，故在也。书叔姬卒，及葬，恤纪所以罪齐也，圣人之深也。
三十有二年冬十月己未，子般卒，公子庆父如齐，闵公元年秋八月，季子来归。
谷梁传曰：庆父如齐奔也，其曰如者，讳莫如深，深则隠茍有所见，莫如深也。是也。然而不可通之于闵公也，闵公之弑也，书，夫人姜氏孙于邾，公子庆父出奔，莒子般何所异？而讳庆父之奔也，既奔矣，复不书，何也？二谓齐仲孙，来为庆父之复，不可也。鲁公子而系之，齐无是书法也，然则其如齐也，非奔也，实如齐也，盖既弑子般内主，姜氏外将援齐，以为身谋，而国人不顺，复立闵公，故蕰毒而归，再为逆主，惧丽大讨，然后奔莒也，季友来归，书其出奔，不书何也？曰：辟嫌也。子般卒，而季友出奔嫌，故由季友也，是故书庆父如齐，其复固不书也，书季子来归，其出奔，固自见也，春秋义见于有义，见于无是圣人之深也。
闵公二年冬十有二月郑弃其师
二传以为恶髙克恶髙克举其师而逐之，宜书曰郑髙克以其师出奔陈，不得曰郑，弃其师也，左氏以为师溃而归，髙克奔陈宜，书曰郑髙克出奔陈，不得曰郑，弃其师也，夫师挫于外，谓之败乱于内，谓之溃，此久而不召，自我尸之，恣其飏去，故曰郑弃其师。
僖公二年夏五月虞师晋师灭下阳
五年夏，公及齐侯，宋公，陈侯、卫侯、郑伯、许男、曹伯防王世子于首止，秋八月，诸侯盟于首止。
葵丘之盟有间事，故重序诸侯，此无间事，而重序诸侯，明王世子之不盟也，霸者修霸，圣人尊王，固同揆也。
冬晋人执虞公
灭邑不书，书者系二国也，虞无师而先虞，虞志也，假兵贼人还，以自贼者，虞之谓也，虞公例书名，不名而爵之，何也？犹曰非晋灭虞也，虞公自就执于人也，虽然，诸侯专执罪也，人晋人，圣人之严笔也。
十有九年冬梁亡
宜书曰：秦灭梁，秦灭梁，则嫌归恶灭者，而梁之自亡不着，故书曰：梁亡，是圣人之严笔也，谷梁传曰：梁亡，郑弃其师，我无加损焉，正名而已矣，正谓仲尼得正名之实，非鲁史所能书也。
二十有四年冬天王出居于郑
悼敬之难也，书王猛居于皇天王，居于狄泉，不书出者，天王无出，且未入也，襄王倍亲即狄，家人内携自絶天位，用出成周，故曰天王，出居于郑，王自出也，又不与子带以出王也。
二十有八年冬天王狩于河阳
践土之防也，公朝于王所，明天王与会也而不书，狩温之会，视践土而书狩，鲁子曰：温近而践土逺非也舜以歳时巡四岳，禹合诸侯于涂山，践土郑地何逺也葢践土之会，天王自劳晋师，未行狩礼，故不书狩温之，会晋虽召王而实行狩礼，故书狩也，然而召君匪训，与全天王之行，不与晋致天子义，备乎其中矣。
二十有九年夏六月，会王人，晋人，宋人，齐人，陈人，蔡人，秦人，盟于翟泉。
襄王之世，王子虎，合七国大夫，盟于翟泉，周命犹行于天下也，书曰：盟于翟泉，盟以信也，盟以信者，正天下贬，而人之者，王人下盟，列国之大夫，礼有僣也，礼有僣者，诬神听。
三十有一年夏四月，四卜郊，不从，乃免牲，犹三望，以诸侯而郊，僣天子也，前之乎书，烝书尝矣，书郊则自僖公始僖公始郊也，僖公不郊于初，而郊于终，何也？曰：有所始之年也，不于所始之年，书始郊，而此焉以违书，何也？曰：始郊僣也，违变也，变可言也，僣不可言也，若因变以非礼讥，而其义自见也，故曰：过摘其细，使可受也，恶讳其隠使可葢也，圣人之微笔也。
文公二年春二月丁丑，作僖公主，秋八月丁卯，大事于大庙，跻僖公。
礼虞祭作主，特用防礼，别祀于寝，三年，终防乃得吉禘，公二月作僖公主，后乎葬缓，八月，跻僖公于庙，防未终渇渇缓失礼，失礼无亲之著者也，至若诸侯不以属通，弟固可以先兄也，彛伦有序，臣不可以先君也，跻僖公，而上闵公是谓逆礼，逆礼无天之大者也。
三年夏五月王子虎卒
外大夫不卒卒，王子虎者，当防而陨，为周恤也，为周恤者，为天下。
四年夏逆妇姜于齐
出姜未庙见而成礼，故不曰夫人直笔也，逆者公逆也，不书，公曲笔也。
十有七年夏六月诸侯会于扈
其曰：诸侯会于扈，诸侯为谁？何不可知也。前年冬，宋弑昭公，今年春，晋，卫，陈，郑会伐宋，知会于扈，为宋讨也，讨宋而不列序诸侯，何也？失讨弑君之罪，犹且立之罪，在诸侯也，夫会必以赴赴，必有主名，削而不序，而曰诸侯会于扈，以为国无其人，人无其事，会焉而已。
十有八年冬十月子卒夫人姜氏归于齐
文公既葬书，子从未成君之称，讳其弑也，然子卒不日，夫人姜氏归于齐，其弑昭然着矣，先是，而公子遂如齐，后是而公子遂如齐逆女，知贼为遂，而齐亦与闻乎其故也。宣公继，故书即位，知宣公亦与闻乎其故也。此旧文也，即旧文以起新义，期于不失其实，而弑君之贼无所逃，其罪而已矣。
宣公元年春王正月，公子遂如齐逆女，三月，遂以夫人妇姜至自齐。
妇者，有姑之辞，方是时也，出姜既归，敬嬴在国，出姜既归，有姑而无姑矣，敬嬴在国无姑，而有姑矣，而妇之云者，前以伸出，姜后以诎敬嬴，示子不得出，母妾不得擅尊，圣人之严也。
八年夏六月，公子遂如齐，至黄乃复，辛巳，有事于大庙，仲遂卒于垂，壬午，犹绎，万入去籥。
遂出使未致命，而复臣之专也，大夫卒而犹绎，君之失也，并以非礼书也，而有进乎此者，遂弑君之贼，疏之而不卒之者也，不疏而卒之恶宣公也，宣同恶，唯宣而后卒，遂也，翚于隐去，族于桓不去，族义正同也，然则其不卒翚，何也？曰：去族以絶其亲不卒，以重其诛，恶已着也，宣之与遂，则未有贬也，故即其非礼而书之，因其细，以着其大本，诸显以钩其深，春秋之严也。
十有五年秋初税亩
初之云者，周公旧章，由此而废，废则不可复，复法政之大变也，上不恤下，浚以深求国，瘠可知已，民佚无教，不黾勉以奉上，民罢可知己，国瘠民罢，公私胥困，是谓无政，无政必失国，是故昭公寄舎定哀尸位，宣之施也。
成公二年冬十有一月，公会楚公子婴齐于蜀，丙申，公及楚人，秦人，宋人，陈人，卫人，郑人，齐人，曹人，邾人，薛人，鄫人盟于蜀。
楚岸然长，诸侯主齐盟，天下南北，判春秋之大变也，蜀之盟，十国以大夫，会成公独以诸侯会降尊，敌下为楚之细，鲁羞甚矣，至若婴齐敌君而无贬，大夫盟公而不讳者，大丑不饰，肤沈疾不问瘇。
十有五年冬十有一月，叔孙侨如会晋士燮齐髙无咎，宋华元，卫孙林父，郑公子防，邾人会吴于钟离。
会者诸侯之事也，大夫会焉，上侵也，会者中国之事也，蛮夷会焉，内蚀也，夷吴者，非夷其人也，黜其僣王，而夷之也一会，而二失春秋之再变也，会而又会外吴也，外呉者不使齐于中国也，黄池之会，且子吴焉，春秋之终也。
襄公十有一年春王正月作三军
作三军者，左氏以为三家分公室，公羊以为增司马为中卿，谷梁以为诸侯，一军作三军，非正诸説虽殊要之，三家为政也，三家为政，而旒缀襄公矣，逾王制，无王分公室，陵上毁旧章，不度不书，公罪三家也。
二十有七年夏，叔孙豹会晋赵武，楚屈建，蔡公孙归生，卫石恶，陈孔奂，郑良霄，许人，曹人于宋，秋七月辛巳，豹及诸侯之大夫盟于宋。
晋失霸，霸在楚，然其势卒先中而后外也，逮宋之盟，而后南北势合，中外敌均，春秋之三变也，夫幽之盟，郑由是以树楚争，宋及楚平，宋由是以合楚成，是故中国振争，楚弱合楚，逮夫假吴以争楚，则中国安于不振而已矣，是仲尼之所深伤者也。
三十年夏五月天王杀其弟佞夫
民可杀也，虐在不教兄弟，天属亲于民矣，教之育之，俾不丽于罚，孝之施也，若其有罪，议亲有典，忠之尽也，是故有罪而杀，上有惽焉，无罪而杀进乎忍矣，书曰：天王杀其弟佞夫，弟之者，明天王之忍也，明侫夫之无罪也，王不去天，义不待夫去，天也。
昭公五年春王正月舎中军
作三军，取徇乎三家也舎中军归重乎？季氏也作之舎之举便乎三家也，左传谓卑公室二，谓复正迹，则复正也。事则卑公室也，是故作三军，则公无政矣，舎中军则公无民矣。
九年夏四月陈灾
楚已灭陈，降为楚县，而曰陈灾，若曰：楚灭陈，而陈故存也，圣人之严笔也。
二十有二年夏六月王室乱
惠王之立也，五大夫奉子頽以伐王卫，燕立子頽王处于栎，三年而后郑，虢纳王杀子頽襄王之立也，子带召戎伐，京师入王城，又十年，子带通狄后，狄卒奉之以攻王，王出居于郑，明年而后晋纳王杀子带王室，亦可谓乱矣；子頽之乱也，不书子，带之乱也，书而不详，葢史阙也，阙周事焉尔，此书王室，乱则有所寄也，何也？惠襄之世，王室未烬，有郑虢之亲，齐，晋之辅，虽乱而未底于乱也，悼敬之世，王仅守府，齐郑外携鲁防晋替内啄，而外虹其乱，乃极于乱也，大痈溃腹医主，其治世无其人，疥癣为病矣，书曰：王室乱，伤周之不王也，伤天下之无王也。
二十有三年秋七月，天王居于狄泉，尹氏立王子朝，书天王居于狄泉者，正尊位，黜簒逆，示天下以正也，且罪诸侯也，诸侯若无闻也。书，尹氏立王子朝者，示非天下所立，非周所立，一人所立也，且罪尹氏也，为周世卿，不辅以正，纵庶夺嫡，逆奸天位，怙乱以终也。
二十有六年冬十月，天王入于成周，尹氏，召伯，毛伯以王子朝奔楚。
不书出，未入也，书入始入也，示天位始定也，子朝独奔楚，楚匿藏也，楚敢纳之，隠若两王也。
二十有九年冬十月郓溃
齐取郓，公尝居郓，是齐为公取也。是郓为公之寄国也，郓溃者，非郓叛公也，公虽不度失国，未必邑叛，公人叛公也，盖季氏畏公偪，离逷其内而隂溃之也由是而郓，创于鲁贰于齐，故十年而有围，郓之师也，书曰：郓溃者，罪三家也，圣人之曲笔也。
三十有二年夏呉伐越
楚病中国呉病，楚越病，呉递自病也，呉越作而春秋终矣。
定公四年春三月，公防刘子，晋侯，宋公，蔡侯，卫侯、陈子，郑伯，许男、曹伯，莒子，邾子，顿子，胡子，滕子，薛伯、伯，小邾子，齐国夏于召陵，侵楚，夏五月，公及诸侯盟于臯鼬，悼敬之世，天下无王矣，诸侯无霸矣，刘子合十八国之师于召陵，以侵楚，周命再行于天下，视翟泉之盟为尤难也，然楚纳子朝，蹈掩贼之罪，不伐钟防，以问之，书曰侵楚，葢以偏师行正而不大，君子惜之，臯鼬无贬辞者，刘子不盟诸侯，而王子虎下盟，大夫轻重差矣。
秋七月刘卷卒葬刘文公
外大夫不卒于刘卷，卒之葬之者，当防而陨，为周恤也，为周恤者，为天下，由是知尹氏之非，周大夫也，必如二大夫，而后卒之也。
八年冬从祀先公
从祀先公，复正也其所以复正者何也？家臣专也，家臣专而从祀，先公者何也？柄臣专国，必先顺其不顺者，以顺人心，且以此卜也，从祀而顺焉，事无不可为也。
盗窃寳玉大弓
器亡于今日，政亡于畴昔，器庸可亡也。政不可七也。阳虎窃政者也，盗之者，君子宁以器假人，不以名假人。
九年夏四月得宝玉大弓
器可复也政不可复也君子葢深伤之也
十有二年夏，叔孙州仇帅师堕郈，季孙斯，仲孙何忌帅师堕费，冬，十有二月，公围成，公至自围成。
三家专鲁，陪臣专三家，三家惩于陪臣之强，故自堕其邑，以弱之也，于成书公者，揭公以正三家，不使尸之于下也，未出国而书至者告庙，饮至正师出之名也，此仲尼为政而有不顺焉，何也？司宼初政也。
哀公十有二年春用田赋
郊天子之事也，而鲁用之罪，僖公也，田赋夏制也，而鲁用之，罪三家也，昭定以降，数变旧章，非公也，是年冬，螽，明年秋，螽，冬再螽，应浚民深也。
十有四年春西狩获麟
当周之敬，王鲁之哀公，而孔子生孔子之生，不时也，当周之敬，王鲁之哀公而麟至，麟之至，不时也，然当周之敬，王鲁之哀公，而孔子不生，则人纪絶人纪絶则乾坤或防乎息矣。然则孔子之生时也，麟之至应孔子麟之至时也，春秋二百四十二年而终之以获麟，明乱极必治，而王者之迹，卒不熄也。
春秋通义