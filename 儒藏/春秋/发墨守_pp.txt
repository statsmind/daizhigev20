钦定四库全书
发墨守
汉 郑 撰
古者郑国处于留，发曰：郑始封君曰：桓公者，周宣王之母弟国，在宗周畿内，今京兆郑县是也。桓公生武公，武公生荘公，迁易东周，畿内国在虢郐之间，今河南新郑是也。武公生荘公，因其国焉，留乃在陈，宋之东，郑受封，至此适三世，安得古者郑国处于留，祭仲将往省，留之事乎？
孝子祭祀，惟致其诚信，与其忠诚而已，不求其为隠为摄位，周公为摄政，虽俱相幼君摄政，与摄位异也，圣人制法，必因其事，非虚之，孟子曰：夫人必自侮而后人侮之，家必自毁，而后人毁之；国必自伐，而后人伐之，今襄王实不能孝道称，惠后之心，令其宠専于子失教而乱作，出居于郑，自絶于周，故孔子因其自絶而书之，公羊以母得废之，则左氏已死矣。
发墨守