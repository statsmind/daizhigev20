钦定四库全书    经部五
春秋随笔      春秋类
提要
【臣】等谨案春秋随笔二卷
国朝顾奎光撰，奎光字星五，无锡人。官泸溪县知县，是编不载经文，但偶有所得，则録之故名随笔，其中如桓公防稷以成宋乱，成自训平其下，取鼎纳庙之事，所谓美始而恶终也，而奎光以为成就其乱，春秋讳国恶二百四十年，中无此径，遂之笔也。公子翚之宠，自以翼戴之，故华氏之立自以赂，故两不相谋，而奎光谓立华氏为翚之私，华氏立而翚，遂命为公子，夫国君树其私人，岂必援隣国之例，不立华氏，翚将终身不命乎？郑灭虢，桧晋灭卫霍，其事旧矣，而奎光谓灭国自齐桓始，何不考也？纪叔姬归于酅，自重叔姬之节，而奎光谓以酅存纪，是泥于陈灭，书陈灾之传，庄公之娶哀姜，奎，光谓因其色美，已为臆度之词，而又谓庄公不闻好色，彼筑台以临党氏，割臂以盟，孟任非好色之明证欤？公子友败，莒于郦奎光，以为与翚帅师庆父帅师，其専相等，此无论莒人责赂，利兵而来，居于必应之势，非出军疆外者，比且核，以传文絶无専行之证，何所据而断，非君命也，子卒不书弑，自与隠公不书弑，一例而奎光以为史臣之曲，笔岂春秋亦曲笔乎敬嬴，雨，不克葬，自是适值其时，公羊以为咎，已出附防而奎，光乃借以明天道，岂弑逆者，葬必遇雨耶？且春秋以褒贬为赏罚，不以果报为劝戒，此非经义也，如斯之类，瑕纇葢所不免，至其谓春秋例从义起，非义从例，生谓春秋有逹例有特笔，然亦须理防大处，不可苛刻，缴绕谓春秋时天子仅守府，小国亦失职説者乃于小国见伐，责其不告不足以服其心，谓春秋将以治世之无王者，而胡氏于宰咺归赗，则曰贬，而书名于荣，叔归含及赗，则曰：王不称天，如此，则无王自春秋始矣，谓説春秋者自相矛盾，既曰为贤者讳，又曰：责贤者备，既曰隠公为摄，又曰：桓公为簒，何者为是？其论皆深中説春秋者苛刻，迂谬之弊，故其所论多平允，近于事理，颇能得笔削之防，奎光尝撰然疑録所载説春秋诸条，与此相同，其为先有此本，又编于然疑，録中或先载録中又摘出别为此本，均不可考，然然疑録颇为琐襍，论其菁华则已尽，此两卷中矣，乾隆四十四年正月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
春秋随笔卷上
泸溪县知县顾奎光撰
董仲舒曰：春秋文成数万，其指数千言，其义例无穷，不可执一也，夫例从义起，非义从例生，义有变通，而例多拘碍，説经者不因经以求义，乃立例以释经，宜其勉强傅防。
春秋言修者，所以不殁，鲁史之旧，言作者，所以特着圣人之功。
吕大圭，论春秋有达例，有特笔，所谓特笔，则是非褒贬所在也。然亦须理防大处，不可苛细缴绕，如书天王狩于河阳，便是旋干，转坤之笔，左氏记事直叙周，郑交质，岂复存得？君臣名分。
朱子曰：当时天下大乱，圣人且据实而书之，其是非得失，付之后世，公论，盖有言外之意，若必于一字，一辞之间求褒贬所在，却恐不然。又曰：圣人只是书放那里，使后世因此去考见道理，读春秋者，宜本此意观之，属辞比事，意义无穷，不然褒贬，只是一事便结，煞无余味，程子言：春秋诸侯，不禀命天王，擅相侵伐，春秋直书其事而常责夫被侵伐者，此语未允当，时天子仅亦守府，上告何益？方伯失职，即齐，晋为霸主，是非曲直，未必尽公，邻国之近者，皆有狡焉，启疆之心诉之，方伯赴之，邻国亦何益？小国困敝，阽于危亡，非与之战，则坐见削弱，俘执耳，既被侵伐，复受咎责，何以服其心乎？窃谓其国有自取侵伐之理，不能反己自责，忿而与战，则责被侵伐者可也。不然，则当责擅侵伐之人，如齐人灭遂而齐人殱于遂，必无舍齐而责遂之理也。孙觉言防盟，则以主防为首侵伐，则以主兵为首，斯为平论。
春秋将以治世之无王者，而于宰咺归赗，则曰贬，而书名于荣，叔归含且赗，则曰：王不称天，【胡氏説】如此则无王，自春秋始矣，以天王之尊下赗诸侯之妾直书之，其失自见，不待于贬，而春秋亦不得而贬之，宰咺何以名？不得其字，则名之耳，如书名为贬则荣，叔为褒可乎？书王为贬，则天王为褒可乎？
宰咺归赗，当与武氏子来求赙对，看仲子之卒也，天王赗之，冡宰实来，及天王之崩，鲁不闻赴吊，助丧，致使来求赙，天王固失其为上，鲁亦失其为下矣。故曰：属辞比事，春秋教也。
诸侯之卒，其不名者，盖史失之，左传谓同盟则赴以名，赵氏【匡】据礼驳之，是矣。孙氏【觉，】谓即位之初，或以名赴或不以名，赴其説近理，然国君之名，通国皆知不容邻国，君臣都不知其名字，必待即位之赴朝聘防盟之同，然后识之，若果存没，隔絶名字不知，又何必独书其卒，且岂有吊恤之礼耶？故书卒必有名，其不名者，必史本失之或乆而遗缺也。
衞人立晋予之意多，所谓得乎？邱民者也，其不请命于天子，则无王矣，故曰衞人立至，责以不承命于先君，则非何者无可承也。荘公既立，桓公矣，安知桓之被弑而更立，晋桓公仓卒被弑，又安能遗命谁立？晋既于次当立，且国人所同欲，其立正也衞人能讨贼，塟君而立先君之子弟，其立晋亦正也，故曰：子之意多，尹氏之立王子朝，私也衞人之立晋公也，公私既殊，岂应同贬？且晋武公灭缗自立，请于王而列为诸侯，虽请命天子，犹不如立晋之正，贬此褒彼，于义安乎！春秋据事直书，内无所承，上不禀命，其失自见公谷，竟以为不宜立，则失言矣。
考仲子之宫，初献六羽，是前此皆八佾也。六羽正矣，施之仲子，犹僣也，但考之于礼，则为僣论其事势则可疑，隠既将致国于桓，而以仲子为嫡，则仲子固夫人矣，方当入惠公之庙而别，立宫以祀之，何也？既立宫矣，则礼宜从同，而又降用六羽，何也？不能正嫡妾之分以裁之，复不能纯用正嫡之礼，处之尊，与降两无所居，而臣民之心疑桓公之心亦疑矣，立宫则疑于外之用六，则疑于抑之，鲁君臣沿袭已乆不知用六之为得正，但知用六之为降杀，且不知立宫之欲，拟于嫡但知立宫之几，例于妾，此意不明，而羽父请杀桓公之説来矣，进退失据，未有若此举者，人君行事，当光明显白，路人皆知母居嫌疑之间，使人暧昧测度，尝疑羽父请杀桓公，突如其来，观此，则让桓之心，隐固有不尽明，白者羽父，殆非无因也。
隐公弑而书薨，公羊氏曰不地，不忍言也。谷梁氏曰：不忍地也，非也，春秋书弑君多不地，皆不忍乎？人君薨于路寝，为正燕寝，为不正被弑，则不得正，其终甚矣，故不书讳也，以为讳弑而以不地着之者，亦非也。借欲着之，则书曰：公薨于寪氏，岂不更得其实，而反以不地着也，此全乎讳焉耳。
孔父之死，惟公羊得表章死节，意杜氏云：孔父称名，内不能治其闺门外取怨于民，身死而祸及君，故贬之，其不通经固已，然此等议论，亦其时为之，魏簒汉，晋簒魏而髙贵乡公之死，魏之廷臣，惟司马孚陈泰少伸正论，余皆习为故常，无复知仗节死难之义者，母丘俭诸葛诞，讨贼不成，覆指为罪贬，孔父之説有自来矣。
华督弑君乱矣，因此时讨贼而立君焉，乱犹可治，而防于稷以成之，是乱在宋而成其乱者，四国也，立荘公，以定君立华氏，以定相难似平矣，而圣人以为此大乱也，苟讨贼复雠，虽喋血横尸，犹当为治，今贼不讨雠不复，虽社稷无废祀，民人无废主，弥见为乱，而其乱直与国相终始，圣人之垂戒切矣。
定宋公桓之私也，立华氏翚之私也，立华氏而翚，命为公子矣，故三年即书，公子翚如齐逆女。
成宋乱，以自定也。故谷梁曰：内为志焉尔。桓公弑立，惧讨，故易祊，盟越以结郑好，而齐陈未之及也，借宋之赂，并合二国以定宋，于是齐陈不必结好，而自莫之致讨矣，郜鼎纳于太庙，桓非贪赂也，正欲章示臣，民见弑君者，非特无讨与国，且将立之，而宋并恃已而立，以见其无所畏忌，春秋详书之，非为宋也，以诛桓之心尔，胥命者，不成盟也，其相命之事未可知，曰褒，曰贬臆説也。
甲戌，乙丑，赵氏【匡】谓，甲戌，下当记佗作乱之事，全简脱之，其説为是但三传，谓是鲁史旧文，黄氏【仲炎】谓笔削后传录之误，二日并存，不应述而不削其语，谬矣。子曰：吾犹及史之阙文也，疑而削之，与补之改之，何异乎仍叔世大夫也，仍叔之子将嗣，为大夫者也，其父犹在，未命为大夫，而使之来聘，防弱耳。故书仍叔之子，纪实也，程子谓父受命而使子代行，固无是理，若父老而子代从政，则何讥乎説春秋者动輙是贬冡宰书名见贬，王不称天，示讥比于仍叔之子，无可推求，则曰讥代，从政讥世官，殆防于转喉触讳，捩手覆羮矣，家氏曰：仍叔之子，不名贬也，彼既未命则官及名字，皆无可书，何待于贬乎？
天子逆女，礼无明文，桓公八年，祭公来，遂逆王后于纪，其失在王而祭公无与焉，王既重大婚之礼，使三公逆之，然使来鲁而遂往迎，君无専命，臣不复命，二事而一行，则轻之甚矣！岂正始之道哉？以擅命责祭，公皆未为允。【戴岷隐曰：比天王之命，非祭公自为之纪，鲁甥也，咨谋于鲁，而行此为得，情】逆后，大礼也，不言王使，又若不为逆，后而因来，鲁之便者，士民犹不可，况王者乎！
鲁隠不臣，而公子翚之难作，郑庄不臣而祭，足傅瑕髙渠弥辈弑君，更立而不为异，所谓下必有甚焉者？天道好还，即此亦见。
来战于郎，不受伐也，若三国特战于吾邑，而书之云尔，犹不虞君之渉吾地也，何故同意。
释春秋者多知理，而不知势王室，仅拥空名，而责以不能征讨有罪，小国危亡，无所控诉，而责以不能上告天子，下告方伯，皆是隔靴搔痒，【胡氏于夫子，请讨陈恒有先发，后闻之，论真儒生见解，】如郑忽出奔衞经系郑于忽意自显，然其不称，子失位故耳。其名，失地故耳。刘氏【敞，】曰：贬也逺君子近小人，权臣擅命，乱郑者忽论亦过矣。忽立未逾年，权臣擅命，罪在郑庄，而不在忽，祭仲髙渠弥之徒，大权在握，忽能一旦遽収其柄乎？祭仲辈，即小人之尤而不与，忽亦未见其近小人而谓乱郑者，忽所谓寃哉烹也，吾以为乱；郑者，郑庄忽特防弱，且无外援耳。程子曰：忽以国氏，正也，此为得之。
夫人孙于齐，呉氏【澄，】谓夫人内慙不安，故出奔齐，非也，夫人果有耻心，岂复有禚之防，祝丘之享乎？庄公立已三月，为子者未尝志于复讐为臣者未尝志于讨贼，夫人以为是，无足难我也，故遂如齐，特犹未敢显然行享防之礼，故谓之奔而书曰：孙实即禚，与祝丘之始，事其恻，隠羞恶之心，至是尽絶而庄公之不能防闲其母，固不必待禚之防，祝丘之享，而责之也？贺氏【仲轼】曰：如齐者，姜氏之志，以为孙者，春秋之文，斯得其情矣。
左氏絶不为亲与大义灭亲，二语见为臣者，以君为重，不当复以弑君之子为子，为子者以父为重，不得复以弑父之母，为母，此等处权衡道理轻重，透亮斩截，使人知身遭大变，故虽家庭之间，亦有以义掩恩者如此，方不为私情，所牵而预乎弑逆之罪。
不称氏姓，贬之也而去，姜氏固不足尽，贬之之义絶不为亲亦不就此见得称姜氏？从齐称夫人，从鲁若据絶之之意示贬，则当先去其夫人见不得为庄公之母，鲁之小君，而春秋仅去姜氏者，若曰姜氏之罪称之，以夫人而益显，且鲁之君臣皆夫人之史臣安得不称夫人？惟去姜氏，以示小异，使读者推论得之，必有深恶痛絶之者，此防意也。【，此亦姑为之説耳】。
齐襄廹逐纪侯而礼葬，伯姬以其为鲁女耳，时齐鲁方交好，故以此示德于鲁。
左传史记杜氏【预】皆以子纠小白为僖公子，谷梁，则以为襄公子啖氏，【助】赵氏【匡】，程子胡传皆从之，左氏经文纠称子，诸家【史记，荀卿并同，】以为纠兄，而小白弟公谷经文则无子字，故程氏胡传以纠为弟，今按下文书，齐人取子纠杀之，则左氏经文当不为误，纠称子明，纠之可立也，小白系齐者，小白党盛，而子纠势孤，明小白为齐所与也，上称子纠，则齐小白不得与，郑忽曹羁同例，何者？与赤并不得书，子而纠书，子则忽与羁之系国为顺词，而小白之系国为众词，此以见鲁之终不能纳，而纠有必杀之势矣，鲁庄忘父讐而纳其子，虽所纳正，不免于不孝，管仲忘君讐而事桓，虽其功大，不免于不忠，不必定为桓兄纠，弟曲为之説也。
杀子纠书，齐人并其国人言之见小白之入纠之死，皆通国所同也，益知齐小白之为众词，再书子纠贵之也，亲之也。纠如以少夺长，与兄争国，则纠固有罪矣，何至于其死而専罪，齐人且重繋以子哉！
春秋嘉死节，其为君死者必书之，如孔父仇牧，荀息是也。召忽死，何以不书子纠，未尝为君，召忽虽死，其主而于君国社稷无系焉，故不书？后人以夫子重子管仲，遂并訾召忽所事，不正其亦寃矣，论功烈则管仲为盛，论节义，则召忽为正，匹夫匹妇之谅，未必即贬，召忽概言之耳。
干时之败，长勺之胜，不复父讐而皆以纳纠之，故所以斥公也，凡书来战者，责在外书，败某师，及某师战者，责在内，而此与公败宋师于管又不同，兵加于已，不得已应之，非鲁之罪，兵不厌诈，以谋取胜，亦不足讥所讥者，鲁庄既脩，甥舅之好，援纪而纪灭，纳纠而纠死，以为积弱耳，而经书公伐齐，则公犹能伐也，书公及齐师战则公，犹能战也，书公败齐师，则公犹能败齐也，故详书之，见其非无能为，而甘心忘父之讐为大不孝也，下书公侵宋公败宋师于乗丘是内为主之意，公败宋师于鄑，又是见其黩武，比事观之，义理无尽，不可泥煞一例，宋人迁宿谷梁云：亡词也，啖氏【助】曰：是移其国于国中而为附庸也，齐师迁纪，郱、鄑，郚，犹未举全国而迁之，故此为迁国之始，齐师灭谭，为灭国之始，是秋，荆败蔡师于莘，以蔡侯献舞归，盖中国自相吞并，然后蛮夷得以夏。
宿杜注小国，东平无盐县也，今在山东兖州府，东平州东二十里，盖附属于鲁，境者应是宋怨公侵，【在二月】，故迁怒而迁宿，【，任，宿，须句颛臾，皆风姓，故知是为鲁附庸】。
纪侯大去，宋人迁宿与灭国无异，然犹有畏惮焉，故廹而去之，迁之至齐师灭谭，则悍然无忌，盖其声势，威令足以陵慑，诸侯而不敢动，故始则灭谭，灭遂以示威，继则迁邢存衞以示恩而究之，灭国自桓始，吞并之祸，遂相接迹，若邢迁如归衞国忘亡存亡继絶嗣者用希，则功不赎罪也。
纪叔姬归于酅，【庄十二年春三月，】贤叔姬也，然以叔姬系纪，以酅繋纪叔姬，见纪既亡矣，而叔姬归酅，是酅在，则纪未灭，明纪之犹有酅也，灭国不见经无可见耳。苟有可见，虽失其旧封，而尚得存其踪迹，春秋未尝不欲宛转存之纪，叔姬归于酅，是也。
公羊传，仇牧闻君弑趋而至，遇之于门，手剑而叱之，万臂摋，仇牧碎其首，齿着乎门阖，是仇牧以捍衞其君死故书，太宰督特遇于东宫之西而杀之，非以衞君来也督操国重权，万惧讨故，并杀之耳，弑君之贼，还为贼杀，死其宜矣！乌得与牧同书哉？卓氏【尔，康】曰：削而不书，夫子特笔，吾谓此非故削之也。然使督亦以捍衞君而死，夫子必应削，何则？弑君之恶，非可晚，盖卓氏论不可，非北杏之防，【庄，十三年春，】齐侯称爵，宋，邾，蔡，陈皆称人，以为贬辞，【杨山，】以为众与【谷梁氏説诸家多从之，】皆未合，刘氏【敞，】谓为大夫是也，当时齐桓图伯诸侯，犹未尊齐，故桓自主防，而四国之君不至，且防以定宋乱，而宋首不共，故明年之春，合陈曹伐宋，盖是防也桓不得志，于是灭遂以示彊盟，鲁以示信，至明年，两伐宋，后嗣是于鄄，于幽诸侯，无敢不自往防者矣。
説春秋自相矛盾，如云为贤者讳，又云：责贤者备，毕竟如何説隠公云摄桓公，又云：簒何者为是？
桓之伯最迟，鲁宋乆而后合鄄之，防乃伯之始【，一在十四年冬，一在十五年春，】然，宋人犹或主兵衞郑未免复叛，其难如此，晋文则一战而伯矣，盖桓之时，周德虽衰，诸侯不复翊戴共主，然犹未肯甘心推拥一人聴，其指挥号令，故合之为难，至于文公，时诸侯惟彊足庇民者，是从习熟见闻，以为当然，故城濮胜而诸侯宗之所处之时，有难易也，遂既灭矣，犹能殱齐人若因氏，领氏工娄氏，须遂氏必皆遂之，世臣大室，蕴其忠愤，用其智计，尽杀戍者，以报灭国之讐灰烬之余，尚有生气。
齐伐戎，【庄二十年冬，】张氏【溥】以为为鲁也，去年之冬，齐，宋，陈三国伐鲁，盖以受郑詹及公子结遂盟之故，至二十二年秋，及齐高傒盟于防，自是以后，纳币，观社公汲汲于合齐，而齐，顾迟迟焉，则此之伐戎，非为鲁也，明矣，庄公之婚，哀姜也，盟防遇谷盟，扈屡防以要之纳币，观社逆女，屡至以求之，若惟恐其不得者，盖必慕乎？哀姜之色也，哀姜不传其美而庄公不传其好色，然为国君者，年逾三十而无正配，则其多嬖，可知也，岂无他族，而惟齐女之求，既非頼其繋援而其徳复无称则为其色而已，曰：制于文姜者，非也，时文姜已没，谁制之？而使必于齐乎？
丹桓宫楹，刻桓宫桷説者曰以示孝也。或曰，以夸大齐女也，固皆有之，而吾谓此是庄公不能自安，良心发见，无可奈何？而出此也？父讐，不报，复娶讐女以见宗庙，秉彛不亡，未免，于是思为盛饰以媚，已死之亲，而逭不孝之罪，故丹楹未巳，复为刻桷，盖天下非礼之事，多从自危之心而起。
郭亡，张氏【】曰：疑即东虢也，按公羊传，以虞，虢为虞郭，则此説可从。
衞侯朔不书葬，鲁未防葬也，贼弟叛臣去葬，不足以为讨。
叔姬卒，葬皆书以亡国之君之继室，而其归其卒，其葬详书之，是纪之名，犹頼叔姬之贤，以存执节，守礼之效也。
庄公三十二年中，文姜丑，行史不絶书文姜死而哀姜入矣，然齐有乱伦灭理之文，姜而鲁有秉节守义之，叔姬不以国之存亡易心，寄寓困约而不易所守，所谓风雨如晦，鸡鸣不已者也。春秋亦详録之与文姜，哀姜事叅观，则劝戒昭矣。
立防君而徐弑之，遂开王莽，梁冀辈法门，故庆父者，乱贼之俑也。
吉禘于庄公，非其时非其地，先儒论之详矣，丧未三年，汲汲若不及，待盖殃咎将至，哀乐失常，簒弑之心，无所忌惮，而亦有儳焉，不终日之势，自为之兆矣，故八月而闵公弑，九月而夫人，孙庆父奔，可见乱臣贼子，据危地而乐祸，不悛者，未有不立见溃败，而其决裂，未有不甚者也。
夫人姜氏孙于邾説者谓文姜杀夫罪重，故去姜氏哀姜，杀子罪轻，故不去姜氏，非也，弑君一耳，且预弑二君矣，岂应末减其无贬絶，盖不待贬也，文姜去，姜氏不得谓已尽其杀夫之罪，哀姜不去，姜氏不得，谓可寛其杀子之罪。
凡乱贼之欲，簒取大位也，虽悍然以为己有，然必俟同党推戴之，而后居之不疑，若众心不与而举朝无一人焉，率先谄附，犹将徘徊观望，不敢遽取，而推戴之者，又必为重臣世室，朝野之望，人所推服者，或先以利禄结之，否则胁之，示之以意，令发议在彼，簒夺之谋，于是乎成，如庄公死，子般宜立，而首发庆父为后之议者，叔牙也，庆父弑械已成，哀姜主乎内，叔牙辅乎外，季子先酖叔牙，则外廷无复推戴，庆父者，故子般弑而不敢自立，闵公弑而仍不敢自立，虽有内援，而无外助，故卒至奔莒，使叔牙不死倡议，奉庆父而立之，诸鲁臣未必不从，而季子之反国，益难矣，故叔牙罪未着，而遽酖之，疑其孟浪，然庆父弑两君，而终不敢自为君，则由先酖，叔牙剪其羽翼也。
夫人氏之丧至自齐，杜氏曰：不称姜阙文也是也。以去姜为贬，则有不可通者，贬当先去，夫人不当去，姜氏文姜，哀姜俱乱，鲁不絶之于鲁而絶之于齐，此何意乎？孙氏【复】曰：正王法也，王法当正其始，何始不贬？而终贬也，蘓氏曰：哀姜之死，齐既自絶之矣，是以不称姜？然则齐襄未尝诛文姜，而亦去姜氏，何也？夫哀姜为齐桓所诛，既伏其罪矣，此书丧至书葬，乃以见鲁人之徇私情而昧于大义，而意不主于夫人，何必复以氏，不氏为哓哓哉！
虞师，晋师灭夏阳，左氏曰晋里克，荀息帅师防虞师伐虢，是虞，实有师也，谷梁曰：虞无师以其先晋，不可以不言师？非也，春秋纪实之书无，但假道而并坐出师之理，公子友帅师，败莒师于郦与翚帅师，公子庆父帅师，有异乎其専一也，禄去公室，虽自宣公而政逮大夫，自隠已然特歴世不久耳，季友于鲁有大功，而季氏之彊，权舆于此。
召陵之师，初不足以服楚，屈完之词，齐无以对也。至甯母之防，仲谏桓拒子华之谋曰：招携以礼懐逺以徳又曰绥之以徳加之以训辞，较伐楚时识见，又进可见学问増益虽天下才，亦由歴练事多。
禘于太庙，用致夫人，秦人来归僖公，成风之襚，一不书氏，一不书夫人，此自有意与文姜，哀姜之去，姜氏不同，盖或称夫人，或称成风而不全，予之者足以见妾之不可为嫡，而僖公尊其生母之非，若文姜哀姜之去，姜氏固不足尽贬意也。 书夫人风氏薨，葬我小君成风，则全予之者，意已见于前也。
宰孔言，齐侯不务徳而勤逺略先儒疑之，是矣。且其语亦谬桓之伯，正在攘夷狄，尊周室，伐山戎，而却狄盟，楚犹憾其不能存邢衞于未亡救，黄于将灭，柰何以勤逺訾之若盟，首止于洮，于蔡丘不动干戈而定天位，惠后叔带惮而不敢逞，此可谓之不务徳乎或如公羊震而矜之之言，则有之耳，然不足掩其大功也。
奚齐本非子，故不称子，尚未成君，故未称君，而亦不书弑，而自里克言，则固其君之子也，故书杀其君之子，从里克起义者也，谷梁谓国人不子，如其意，则亦应不君，卓柰何？又书弑其君卓乎？惟家氏【翁】之説谓奚齐死于丧次，君臣之分未定，其言得之。
江黄近楚，顾不与楚而服从中国，其慕义向善，贤于陈蔡逺矣宁受楚伐，外无救援，效死而弗去，此灭国之最善者也。时管仲犹在，而桓徳已衰楚伐黄，狄侵衞皆弗能救，于是诸侯知桓之无足恃，而縁陵之城，救徐之役，同防解体，不复用命，甚矣机防之，不可失也。
夫人姜氏防齐侯于卞习也，非礼之事，先世行之，后人弗怪也。
齐桓之伯，不能使楚弱，犹能不使楚强，宋襄不成伯，适使楚强于中国，而驱诸侯从之耳，使晋文不兴，楚伯不待庄矣，故宋襄者，桓文之罪人也。
宋襄首伐齐，次执滕子，次虐鄫子，次围曹，其所以求诸侯者，如此其暴，是以陈假不忘桓，徳之説修好诸侯，而楚遂参预盟，防自于齐，始。
楚执宋公，而使宜申献捷，胁鲁也，亦必示以释宋公之意，令鲁为之解也，故遂有薄之盟，公羊传言公子目夷归设守，械而守国，楚人知虽杀宋公，犹不得宋国，于是释宋公。此即吕甥征缮立圉之意，丧君有君，敌失所要挟，故晋惠，宋襄皆复归国也，鹿上及盂，公皆不与，因来献捷，遂为宋请，书曰公防诸侯而释宋公，盖以释宋之权，予鲁也，胡氏曰：为鲁计者，拒其使而不受可也，请于天王而讨之可也，张氏【洽】曰：诸侯若能使宋征缮，而脩文告之词，明宋之直，正楚之罪，则楚人当情屈，义愧而归，宋公之不暇矣，夫楚之诈而无信，岂能自服于义，若其强盛，则虽齐晋之大桓，文之贤，用全力而仅胜之，鲁顾能声，罪致讨乎？事固有正理，如是参以情与势而有所不能遂，当有以曲全之，胡氏张氏之説可谓闇于势者也。
之败，讥其不量力乎？则较之于甘心，即荆蛮者当逺胜矣，谓其不以诈取胜乎？又非圣人意也，此盖惜之而已，非有褒贬图，伯有三防勤王也，合诸侯也，惩荆舒也先勤王，而后合诸侯，诸侯合而后能惩，荆舒桓，文虽不同，其惩荆舒必在合诸侯之后，宋襄于勤王，无闻焉，徒欲得志于楚，以致诸侯，其亦傎矣，春秋欲褒之，则无可褒，故不书伐而书战，见非奉辞，讨罪之师，亦不加贬，故书宋公，宋师见是战，虽败，而敢与虎狼之楚，抗衡，志犹可取，特败而不复，无能争胜，诸侯遂帖然从楚，不特为宋惜兼为诸侯惜也。
狄伐郑，据左氏言，则使狄伐郑者，襄王也，郑执王使而受狄师，则襄王与郑，不睦可知，及頺叔子桃以狄师攻王，王复出居于郑，郑省视官具于汜，而后聴政，则又若冺然无芥蔕者，此亦可疑。
观天王出居之事则知首止葵丘之功大矣
晋侯纳王不书，不告也。时鲁方合于楚而未与晋通，故弗告鲁。
围宋之役，【僖二十七年冬，】楚称人，陈；蔡，郑许称爵，明其皆君也，称其爵而列之，楚人之下，其愧甚于称人，不贬而深于贬者也，谷梁曰人，楚人所以人诸侯也，余谓惟不人，诸侯益见书法之严。
楚自齐之盟，参预夏盟，遂凭陵上国，宋襄执于盂，败于，其受挫辱已甚，诸侯靡然，俯首帖服，晋文一出，侵曹伐衞独与楚抗，而雪宋耻，虽用诡谲，亦是兵不厌诈，当时楚势极盛，非一战胜之，则楚不戢，楚不戢，诸侯不服，若仗义执言，帅兵临境以伐之，又无以保其必胜；故以曹衞为囮诱而致之，仅乃得志，势亦不得已，譬之除虎狼者入山而搏之，与设阱而取之，但当以入山而搏为正，然不必以设阱而取为罪也。胡氏于侵曹伐衞则斥其报怨，城濮之战，则斥其诡谲，斯亦固矣。
公子买戍衞不卒戍刺之，左氏所记，深得鲁之情矣。但在传则以不卒戍为买，罪案在经，则纪实而已，买戍卫，而晋伐衞卒戍则抗晋，楚复救衞不卒戍则恕楚，故不令卒戍而刺之，经固非以不卒戍，属买也，若曰：既使之戍，又不使卒戍见买之，无罪云尔。
楚人救衞恶楚也，胡氏以为讥晋，此等处最谬曹衞亲夷狄而疎中夏，晋伐之，为伯讨何讥之有！
齐桓时楚，虽强而未盛，故召陵之师缓，晋文时，楚已几几，更伯主盟矣，故城濮之师，急齐桓，时惟蔡郑，与楚而江黄及徐尚有从齐者，故可整兵相向，至文公则宋，齐两国外皆服属楚，故必致楚来战，然后能胜之，时势不同也。
晋文定伯甚骤，五年身死，然子孙常为盟主，桓公积累数十年得之而一败涂地，盖桓公单恃一管仲，而文公所用谋臣，力士多文公，虽死而狐赵先郤辈犹在，故伯业不衰，可见贤才多则气脉长，少则气脉促，伯佐尚然王佐，又当何如？
践土之盟，王自往也，河阳之狩，晋召之也，惟天子可以亲劳诸侯，故诸侯可以上，召天子上轻，故下慢。
得臣之杀説春秋者多责，楚子得臣，自应杀丧师辱国，所谓谋人，军师败则死之；未为失郉也得，臣不忍于蒍贾之一言而愤兵致败，借使楚复用之，必刻刻不忘，城濮之役，兵连祸结，数世未已，故得臣死，而晋楚皆得息肩，此杀不为无功也，或谓楚成，不如秦穆，不知秦意止于报晋，楚兼欲争，诸侯得臣，必不能如孟明増脩其徳而残民以逞，当较彭衙，及晋更甚焉，楚成毅然杀得臣而不复报，晋怨其惩忿，而自克固胜于秦缪矣。
晋襄初立败秦败狄是继伯大闗要
大夫特防诸侯，自公孙敖防晋侯于戚，始而敖固，庆父之子也，孟氏之专始于敖，叔孙之专始于兹，而盛于得臣，彭生季孙之专始于友而盛于行父，【敖防在文元年，】及晋处父盟，去氏书名，使若防者以厌之也，处父非敢伉，晋侯使之于处父无责焉，【孔氏頴达曰：恶处父也，非也，】。
内大夫出盟诸侯，自柔于折始【桓，十一年】嗣，是则公子结之于鄄，【庄十九年，】然齐宋，犹以不恭为讨，至文公时，则公孙敖专防，晋侯矣，又防三国矣，垂陇以大夫主盟，是尊其大夫而卑诸侯，不知政之遂移于大夫也，洮之盟，王人与焉，葵丘之防宰，周公与焉，然犹以诸侯防也翟泉之盟，则以列国大夫，与王臣盟，天子轻而诸侯重，诸侯轻而大夫重世变，代降如此，然皆齐桓之后。
丁丑，【文二年二月，】作僖公主，特书之为逆祀，并书也，丧主于虞，虞主用桑，【宜五月作，】吉主于练练，主用栗，【宜十三月，】虞主埋之，吉主刻而谧之，藏于庙室，常所当奉祀也。练而易主，是时，僖公薨已十五月，练不易主，而今始作之慢也，殷既练而祔，周卒哭而祔，祔与练祭于庙，祭讫，主反于寝，三年丧毕，遭烝尝，乃于庙，今才二十一月，未大祥，而吉祭亟也，比而观之，过期与不及期，均为不时，而逆祀非礼，又其显然者矣。
晋阳处父帅师伐楚以救江，大书特书，非贬词也，但当比事观之，是冬，救江【文三年，】而四年秋，书，楚人灭江，则其伐固不足以惩楚，而其救固不足以存江也，汪氏【克寛，】谓责处，父不能伐楚救江，而特起伐以救之，文以罪之，春秋岂有无事而起，其文者哉！
二年冬，伐秦，则人之秦伐晋，亦人之皆贬之，词四年冬，伐秦，书晋侯者记，襄公亲行耳，书人书爵有不足尽褒贬者。
锡桓公命归含且赗，防葬王不称天，遂以为贬，夫荣叔归赗，与宰咺归赗，其为厚礼妾母无以异，而隠元年未尝不称天也，王必称天尊之至，故求之备，何必去天以示贬乎？春秋尊王而敢贬黜天王，必无是理。
大夫专盟，自公子遂防晋赵盾盟于衡雍，始【文公八年，】李氏【亷】谓内大夫特防外大夫五防郤缺，承筐髙固无娄荀首于谷，士匄于柯，荀跞适歴者非也，大夫主盟诸侯，自公孙敖防宋公，陈侯、郑伯、晋士縠盟于垂陇，始【，文公二年，】许氏【翰，】谓大夫主盟，诸侯自扈之防始【，文公七年，】亦非也。公孙敖如京师，不至而复，公子遂如齐，至黄乃复，君命不行，纵恣无上，可见矣。
先都士縠，箕郑父皆称人，以杀三人，皆有应杀之罪，故称人为讨罪之辞，而讨罪不出于君，则兼有擅杀之意，谷梁，胡氏説当并存。
逆妇姜于齐，称妇姜者，姑在之词，非礼成于齐之谓也，遂以夫人妇姜至自齐，亦可云以成礼于齐，便称妇耶？不称夫人？不书至，盖是文公不重大婚，夫人之礼有不备，故其词轻简后书，夫人姜氏如齐书至自齐，既告行告至，则谨书之矣，以为丧中纳币，成礼，妇家，圣人恶之，而变其文者大谬。
世室壊屋曰不共，曰：不脩，皆是此非天灾，神怒也，直倾頺耳，程子以为变髙氏【闶】，以为自壊失经防矣。
外臣来盟，不称使者，其来君使之盟，非君使之屈完之来盟，不盟，未可定也髙子之来所以伺鲁，若华孙之来，安知其非有所窥侦乎？【子哀来奔，鲁方受之，】君无专命，而臣以权宜定盟，故不称使，特结盟，尚属脩睦之事，是以无贬词，子卒不书弑，史臣曲笔也，夫子因之，盖宣公时君之祖考，前史讳之，而自我暴之，则不可。
陈氏【傅良，】曰：恶位未定，则其称子，卒何成之？为在丧之君也，此不然，庄公八月薨，子般十月，弑已称子矣，丧必有主，君薨，嗣子之位，先定，岂有距公薨，八月，且已葬，而位犹未定者哉？恶为在丧之君，无可疑者。
仲遂弑赤迟，至八月而后发者，惧外之无援，而诸臣不与也，至得臣同使则叔孙氏与之矣，孟氏则文伯惠叔未秉政，而季氏则行父与之矣，外则齐又与之矣，是以弑赤而不忌，其初尚顾望，未敢动也。庆父内外，无助发之，又速故季友得成反正之功，仲遂布置，既定发之迟，而宣公之位，安仲遂居然令终矣。
子卒不日，不知其日也，曷为不知其日讳而不纪也，子般何以书？日曰：世愈近，讳愈深。
惠伯不与乎弑，故仲遂必杀之，虽非扞君而死，然终是为君死难，张氏【洽，】以春秋不书反，责以不能扶持之罪，非通论也。
莒仆来奔，季文子使司寇出诸竟，其使太史克对曰：见无礼于君者，若鹰鹯之逐鸟雀，不知身为大臣，而预乎弑逆，且为之纳赂请平者，将谓之有礼乎？无礼乎？其祖鸩叔牙，诛庆父而行父党于仲遂，是不忠不孝之尤者何？乃责莒仆哉？
庶其宻州之弑传，皆谓因国人以弑读者疑之，呉氏【澂，】谓国人，下以字当作之字，卓氏【尔，康】谓以通作已，皆国人弑之之词，然襄三十一年，以为传误犹可，若庶其之弑传中，载季文子语，明言今莒仆，则其孝敬则弑君父矣，传中以字，岂可改哉！
春秋随笔卷上
钦定四库全书
春秋随笔卷下
泸溪县知县顾奎光撰
桓宣继弑而书即位者，外援既定，内位既固，从容成礼，无复危疑，畏惮之心，可以见乱贼之得志也。
桓公元年三月，公防郑伯于垂，即书郑伯以璧假许田，所以结郑也，宣公元年夏书，公防齐侯于平州，公子遂如齐，即书，齐人取济，西田所以赂齐也，此与防于稷以成宋乱，取郜大鼎于宋皆同，盖乱贼所畏，不在强大，而在无欲。
晋赵盾帅师救陈，下书宋公，陈侯、卫侯、曹伯防晋师于棐林，伐郑，言伐郑，故书防晋师，而赵盾已见于上，文不必复书赵盾，文自简明，谨礼于防诸説俱可不必晋，虽大国，独当一楚，犹或不敌，复加以秦，则晋不支矣，故晋与秦合，而楚败，楚与秦合，而晋败殽之，后秦晋报复纷然，自是晋之全力在秦而不在楚，至楚人灭庸，而秦楚之交合矣，赵穿侵崇求成，益为失防，不能合秦以拒楚而怒，秦以资楚舛矣。
经不书师败绩，而书获其君与将者韩原之获晋侯，郑获蔡公子燮，盖君与将虽见获，而师徒不至，大崩也，其书败其师而获君与将者，以蔡侯献舞归，获莒挐，获宋华元，获陈夏齧，获齐国书，皆师先败，而君将复见获者也，或疑岂有君将见获，而师徒不至，大崩者，不知韩之战，晋戎马还泞而止，是以见获，而秦伯亦几为晋止为庆，郑所误耳！是晋侯虽获，而师未动也，传叙城濮之战，楚惟中军不败，邲之战，晋惟下军获全，始书败绩，则知书败与否，皆据实而言，但君将见获，败亦可想见矣，赵盾，舍灵公而欲立公子雍秉国者如此，便是大事，糊涂令狐以后秦，晋之搆兵，盾为之也，其郉政偏颇絶无执守内，不得于君而外不竞于敌，三传所纪如鉏麑，弥明灵辄等事，人艶称之，吾谓厚施养士，使君侧，左右皆为之死党，后来游侠气习，已开于此，桃园之贼，即赵氏羽翼，穿特为之首耳。
盾于赵穿，曲徇其意，正欲得其死力，如求成于秦，而反伐其与国，秦非畏晋者，安得成盾？非不知此以穿欲得兵柄，故遂使之侵郑之役，合诸侯之师力非不足而去之，亦縁君臣相图，意不在郑弑，械于此成矣，其亡也，以君委穿而已，且中立不成，则奔成则复穿愚而盾巧矣，亡不越竟，而非谓越竟讨贼，遂可免罪，即使盾归罪于穿，执而戮之，终无以自解，刘氏【敞，】谓盾之免与不免在乎讨与不讨而不在，越与不越此未是，司马昭即斩贾充，亦何以谢天下，何况成济！
鲁宣继弑齐，惠亦继弑，故宣之立不事晋而事齐，郑襄继弑晋成，亦继弑故，襄之立，不附楚而附晋，所谓同恶相济。
齐侯止公，以叔姬免【，五年春，】晋侯止公以赂免，鲁本望国，至是辱甚矣【黒壤之盟在七年冬】。
仲遂之卒，上书公子下书氏及名互详之也，春秋未尝，贬，曷为不贬？遂之恶，无待于贬也。
弑君大恶，天地所不容，载非文字间贬斥，得蔽其辜，故文姜哀姜犹称夫人，小君庆父，仲遂犹称公子，正欲天下后世见其为夫人，公子罪乃益重，若不书与，常人等耳，文姜孙齐不书姜氏，哀姜丧归，不书姜，恐是遗阙，姑为説之耳。
塟我小君敬嬴，雨，不克葬，胡传曰：着咎徴焉此説为胜潦车载蓑笠，士犹备之，岂有葬君母而无备者，宣公亲母，且由以得立，未必苟简从事，不克葬，则雨甚矣弑君，逐嫡而居，然正夫人之位，生荣死哀，岂复有天道乎？雨甚，水至逾时淹日，不能成礼，亦足觇天人之理矣，宣公三年，楚侵郑书人，四年，伐郑，书爵胡氏曰：与之也，归生有可讨之罪，而楚非讨罪之师，春秋安得与之乎？五年，伐郑，书人，九年，伐郑，又书爵胡氏曰：下书晋却缺帅师救郑，则知其非与之，然则四年伐郑，果可为与乎？吾谓楚之伐郑，皆非予词，君行则书爵大夫，行则称人耳，若晋郤缺帅师救郑，与阳处父帅师伐楚，以救江同，意有救之名，无救之实，力不足畏，徳不足懐救江，而江灭救郑，而郑叛，犹之弗救而已，春秋愤，楚之凭陵，而书救以解嘲耳，故十年，楚伐郑，士防之，救遂不书，盖谓晋救不足，为有无也。
楚人杀陈夏徴舒予楚也，合下入陈纳孔寜，仪行父二事观之，固未尝以讨贼予楚，盖自徴舒言之则弑君之贼，虽蛮夷戎狄亦得，明正其罪，而又伤王法之不申伯威之不竞，此书杀徴舒意也自楚言之，则既有利心，复纳乱臣以间之，若正本清源二人当与徴舒同辟一杀一纳，于义安居，书入，书纳可见，楚之非伯讨矣。
左氏叙邲之战，説楚之所以胜在晋人口中叙出，晋之所以败，在楚人口中，叙出其叙，楚之胜在楚之不欲战，处见之叙，晋之败，在晋之或欲战，或不欲战处见之，不必看到交锋接刅己，自胜负燎然。
晋杀其大夫先縠，不正其邲之罪而加以召狄者何也？桓子请死，而士贞子救之，若赵穿，魏锜皆无讨焉，则无辞以诛縠，故置邲事，不问而以召狄中之可见，縠之刚愎，不容于晋矣。
宋人及楚人平【宣十五年夏，】左传，言华元夜入楚师，登子反之，牀而起之，子反惧，与之盟而告王公羊言，司马子反乗堙而窥宋城，宋华元亦乗堙而出见之，二传不同，公羊语为可信，子反为大将军，中守备防衞必然严宻何以夜入登牀，如无人焉，果尔，则必如后世剑侠之术也异矣。
春秋书饥，书有年，重民命也，桓宣书，有年説者【胡氏，孙氏】以为不宜有夫，其君是恶，其民何罪？此正见天心之仁爱耳，复何异乎汪氏【克寛，】曰：幸其仅有年也。得之矣，亲戚间，财帛交际，若我贫彼富，不可不分明，我富彼贫，又太分明，不得锱铢计较，纵是分所应得，亦能致怨。
宣，十四年秋九月，楚子围宋，至十五年五月而后宋，及楚平，其服宋也，可谓难矣！宋人告急，晋安得不救？而伯宗之言曰：天方授楚，未可与争，虽晋之强，能违天乎？谚曰髙下在心川泽，纳污山薮藏疾，瑾瑜匿瑕，国君含垢，君其待之，晋本畏楚，而伯宗复以此言佐之，晋益不振矣！楚虽强而顿兵坚城之下，已逾半载，师老财匮，势如弩末，使晋救之，未必不退而包羞，忍耻不敢出师，顺天者存，果如是乎？书宋人及楚人平所以伤中夏之无盟主，而讥晋也，説春秋者乃以専政擅名罪，华元，子反，岂识轻重哉！
楚围宋，而晋不救，于是宋未下，而鲁先降矣，【十五年春，公孙归父防楚子于宋，】使晋能救宋，鲁犹有所恃也。
孟献子谋，鲁荐贿以求免，其恇懦无防，与伯宗同而一，则以礼意文之，一则以天意诿之，故谋国者论时势，不容以盛衰强弱，委之天意，而不知自强论道理，又不可珠玉皮币之事，为以小事大之礼，后世若汉，唐之和亲，宋之嵗币孟献子之故智也；宋之偏安，伯宗之故智也；二人言皆可聴，而误国不小。
断道之盟，【宣十七年，】五国之君皆在，故书爵非予之而贵之也，外楚既无事实，谋齐亦出私愤，何予之而贵之，有【予之，赵氏鹏飞説贵之家氏，翁説】。
宣公即位以来，事齐，甚至末年，乃谋伐之，必不堪其诛，求也，依人自立者，必受其敝。以力服人者，必反为讐石晋之于契丹，亦犹是矣。
宣公弑立，而叔肸非之，织屦而食，终身不食宣公之禄与之财，则曰：我足矣，谷梁以为通恩，胡氏以为明亲亲厉不轨，其贤于春秋，宜也书字，必赐氏也，胡氏以不用事，不见经为疑，非也。不食其食矣，其不用事可知也，赐氏自是宣公之恩，叔肸有不得而辝者，未有君不赐氏，春秋贤之而特加以字者也。叔肸以加字为贤，则仲遂当去字为贬，遂不可去，字则肸，亦不可加，故断其为宣公赐也。
鲁肸衞鱄皆公弟之贤者衞献无信，故去之，鲁宣有恩，故留之所遇异也，杨氏【士勋】，以春秋字肸，而名鱄强分，优劣非是，然则仲遂亦字，谓遂贤于鱄可乎？
楚子旅书，卒不书葬，公羊以为辟其号，是也。孙氏【复】曰：贬之也，春秋于列国之君不备礼，不书葬，不往，防不书葬，皆非贬词如贬之，则于呉楚并不书，卒可矣，何独不书其葬哉。
宣公薨而归，父逐谷梁曰：捐殡而奔其父之使者，是亦奔父也，胡氏曰罪成公，君臣死君，而忘父逐之亟也，论固正矣，然使旧主耄昏，奸权擅柄，新君嗣政大憝，不除而执，三年无改之説袭其粃政，用其私人，因循而莫敢动，何以明赏？罸而新号令，若归父则固，不必逐而逐之，若是亟者，以欲去三桓之怨也，行父始不能治仲，遂之恶而比之，继不能忍归父之怨而逐之，则是为死君而已矣。
鞌之战，【成公二年，】四卿，并将扫境，兴师大夫，气熖赫然，而公室防矣，然亦不独鲁也，战鞌之后，即为袁娄之盟，征伐者，大夫防盟者亦大夫，虽其来有渐，而是役实一大闗目也。
自鞌以后，六年侵宋，则仲孙蔑，叔孙侨如，昭公十年，伐莒，则季孙意如，叔弓，仲孙貜定公八年侵衞则季孙斯，仲孙何忌哀公二年，伐邾，则季孙斯，叔孙州仇，仲孙何忌而鞍之役，尚有臧孙许，公孙婴齐伐莒之役，尚有叔弓，余则无非三家者，故大夫擅兵自翚帅师而已，然若兵柄，悉属三家，则自此始耳。
成公以前，民犹公家之民兵，犹公家之兵，故师则命帅，将必属卿，至是则各自为帅，有専属而无兼统，故分则独出合则并出，然三家之中，季孙为主后，此书并将无有不合，季孙者，惟六年侵宋，不预耳。
阳桥之役，王卒尽行，楚以众胜，而晋亦辟之，故侵衞书师盟蜀书，人皆着其众也，人楚故并列国之卿，人之又以见服从楚者，众也，中书公防楚公子婴齐于蜀，见侵衞盟蜀者为婴齐也，非贬词，盖不待贬耳，三年，伐郑，晋宋衞曹并书爵，则以其君自行，亦非予词夫冬盟，蜀则即楚而背晋，【在十一月，】春伐郑，则即晋而背楚，【正月，】反覆无常，二三其徳难乎其立国矣，屡书公而不讳，亦危之也。郯伯姬来归，杞叔姬来归，皆见出也，虽未审其事，然为不安于国，则同叔姬之归，杞伯先来朝而后复逆其丧者，杞素畏鲁，故未敢决絶耳！未见叔姬之优于伯姬也。虫牢之盟，左氏曰郑服也，郑以讼许不胜急而求合，非力屈而服，非心悦而服，虽汲汲为此盟，而必不能固矣，呉伐郯，【成公七年春，】家氏【，翁】曰：贵郯而贱呉也，夫呉为太伯之后，而周章武王所封何贱焉？孙氏【复】曰：恶其僣号也，是时楚僣王号，方主夏盟，春秋书子书卒业，已与诸夏同，何独恶呉之僣号，其书国者，始通上国，犹略之之词，逮盟防渐数，故至襄五年，于戚则书呉人，襄十年书呉子卒，则详之矣，楚见于经始，亦称荆【，庄公十年九月，书荆败蔡师于莘】，至庄公二十三年，书荆人僖元年书楚人，四年书，楚屈完二十一年书，楚子亦渐详之也，蛮夷渐盛，交于诸夏，而无攘却之者，圣人忧而伤之，则有之矣，若曰书国书人皆为恶斥之词，则其强盛之时，尤当痛絶不应严于前，而恕于后也，以书国为贱，以书爵为贵，则盂之防黄池之防，可谓贵之乎？
呉与楚敌已乆蛮夷自相攻伐，圣人弗责也，至是则兵连上国矣，故以伐郯，始犹楚之见经，以败蔡师于莘始也。
易首乾坤，诗始闗雎书重厘降，礼谨大昏，春秋为国史，于男女夫妇之间，未尝不反覆致意，以其为人伦之始也，故于纳币，亲迎致女，逆女来媵来归，苟非得礼为常事，莫不悉书于大美大恶，则尤言重词，不厌其详，于文姜则详之，【防禚，亨，祝丘之类，】志淫也，于哀姜则详之，【纳币，观社，遇谷盟扈之类，】志乱也，内女之贤，详书之者，纪，叔姬媵也，而书归书卒，书葬宋伯姬，尤详凡七，见经皆以其守贞而全义也，此不特见史法详略之宜，而圣人重男女夫妇之节，亦显然矣。
孔氏【颖达】云，史称有屠岸贾者有宠于灵公，此时为司寇，追论赵盾弑君之事，诛赵氏，杀赵朔，赵同，赵括而灭其族，案三年传，栾书将下军，则于时朔已死矣，同括为庄姬所譛，此年见杀，【成公八年，】赵朔不得与同括俱死也！于时晋君明诸臣强，无容有屠防，贾辄厠其间得如此，専恣又説云公孙杵臼，取他儿代武死，程婴匿武于山中，居十五年，因晋侯有疾，韩厥乃请立武为赵氏，后与左传背违马迁妄説不可从也。汪【克寛，】氏曰：史记称屠防贾诛赵氏，杀赵朔，赵同，赵括，赵婴，皆灭其族，而春秋止书杀同括不书杀，朔婴则不惟与传抵牾，亦且与经相戾，此据经驳史，尤无可疑，左氏于赵氏，事如鉏麑，提弥明灵，辄辈皆记之，岂有杵臼？程婴所为略不一及，而其事又非寻常不容，冺冺反覆，覈之史所言，恐无稽也。
使召伯来锡公命，称天子益知天王之称王，非贬词也，孔氏【颖达】曰：称天王者二十五，称王者六，称天子者，一王称竝，行传无异説故知天子天王，王者之通称也，生而赐氏者，三季友仲，遂叔肸也，以父字为氏者，一仲婴齐也，皆变礼，故书之。
晋侯执曹伯，归之于京师，书爵者，书其归京师，为天讨也，虽伯主必能尊王而后可以讨罪，晋侯是举能正已矣，负刍弑立，稽三载而执之，则缓列之防而执之，则谲春秋，善善从长，无不足之词，盖初时诸侯请讨，晋以伐秦为劳，请俟他年。此与之防负刍，不敢不至，因而执之，则不兴师旅，罪人斯得，皆有息民之意焉，此春秋之所恕也。
公如京师，【成，十三年三月，】因伐秦也，不书朝，王必其不成朝王之礼也。宣伯欲赐，请先使王以行人之礼礼焉，孟献子从王以为介，而重贿之，是时凌替已甚，更不如河阳，践土时矣，王待诸侯之臣，若此，则诸侯可知，当时局景岂特下堂而已，若使朝王成礼，虽以他事至而存之，二百四十年，以志饩羊之意，未必非春秋所乐书也，故传言朝王而经不书。
子鱼让，宋襄公子西让，楚昭王子良让郑襄公子臧让负刍，季札让僚及光，皆能敝屣千乗者而子臧，季札尤称其贤，然较争夺，簒弑之人，虽过百倍，而反使争夺簒弑者，偃然得志，君父大讐不复闗念惟知归洁其身，非圣贤所许也，晋人执负刍，将见子臧于王而立之，其将亡也，国人皆将从之，外为大国，所与内为国人所归而不能正负刍之罪，是其守节，适以成就乱贼而已，鲁两婴齐仲婴齐仲遂子也，公孙婴齐叔肸子也，叔老，叔弓，叔辄叔鞅始以叔为氏，而婴齐称公孙故知以王父字为氏者，正也，仲婴齐其变也。
钟离防呉通呉以牵楚也
范文子，其大臣乎？忧深而虑逺伐郑之役，【成十六年，】则曰：若逞吾愿，诸侯皆叛，晋可以逞，若惟郑叛，晋国之忧，可立俟也，盖逆知必有楚师矣，及战于鄢陵，则曰：夫合诸侯，非吾所能也，以遗能者，我若羣臣，辑睦以事君多矣，又曰：惟圣人内外无患，自非圣人，外宁必有内忧，盍释楚以为外惧乎？鄢陵之反，至于祈死而死，盖厉公之侈，栾郤之不协外嬖，与诸大夫之相争，势必作难，而又胜楚以益其疾，故鄢陵之胜，晋君臣之祸也，孟子曰：入则无法家拂士，出则无敌国外患者，国恒亡，春秋诸臣，惟文子知此意，贤哉！
谷梁曰：四体偏防曰败，此言败则目也；其説固矣春秋书败绩者，其君皆折肱，伤股乎？
伐郑之役，王臣始防伐【成，十六年秋，】自尹子而后以诸侯用王师，而王臣奔走，与诸国大夫无异，此又一变也。非挟天子以令诸侯，乃挟诸侯以令天子矣髙氏【闶】，谓其扶义以令天下，岂不谬哉！
王臣防伐自刘康公，成肃公从伐秦始至，尹武公同伐郑，经始书之，继是复伐郑，则尹单，二公并预柯陵之盟，防血要言：王官与列卿夷矣，然首止葵丘，防而不盟，翟泉为盟之始，此则防伐而同盟之始，【僖公八年，洮之盟，王人与焉防者也。且王室有难，故无讥焉，】。
晋弑其君州蒲，称国以弑，不得其主名也，或本国史官书之，或鲁史书之，则圣人因之，否则不得而悬坐也，董狐，南史所以可贵。
行父乱贼之尤也，妾不衣帛，马不食粟，小善耳，岂足掩其夫恶哉？仲遂弑君，而人谓之贼，行父与于弑君，而人谓之忠，欺世盗名，又甚于遂矣。
简王崩于九月辛酉，讣告，未及邾子之朝晋衞之聘皆无贬焉，此亦幸耳，当时诸侯即讣告已及，亦岂能因闻丧而辍朝聘哉？杨氏【士勋，】谓鲁是有礼之国，焉得受之？不知鲁非昔日之鲁，春秋时天王之待鲁为最殷勤，而鲁之事，天子极偃蹇，落穆特较之，射王中肩，首犯不韪者稍愈耳。
孔氏【颖达】曰：经云：六月庚辰，郑伯睔卒，传言，七月庚辰，郑伯睔卒，杜以长歴校之，此年六月壬寅朔，其月无庚辰七月壬申朔，九日得庚辰，则传与歴合知传是而经误也经在当时，日月不应误，意是传写譌耳，其它残脱舛漏，亦不能无读经者不可概，忽为传疑，亦不可强，生别解也。
遂城虎牢，扼吭拊背，得地利之胜者也，然悼公即位，诸侯大睦故能偪，郑以制楚，盖先得人和矣。
襄四年，公如晋，请属鄫，晋侯许之，五年，穆叔觌鄫世子巫于晋，九月，穆叔以属鄫为不利，使鄫大夫聴命于防，六年，莒人灭鄫，鲁既属鄫，而不能庇，故晋人以为讨，春秋鄫极防弱，宋人用之，邾人戕之，其受凌虐，亦无如鄫者，至是见灭于莒，非必如谷梁立异姓以莅祭祀之説也小国互相并吞，而大国莫正其罪，利其赂，则请为属，不利则聴其亡鲁，岂有字小之义乎？晋不讨莒而讨鲁，未为偏也。
季友赐费，在僖元年至襄，七年，南遗为宰，始城费，自后南蒯以费叛，【昭十二年，】弗狃以费叛，【定八年，】至定十二年堕之，大夫方张，陪臣继叛，此天道也。
晋栾书，中行偃弑君，而书晋弑，则漏其主名矣，然犹知其为弑也，郑公子騑弑君，而以疟疾赴竟，若非弑者，然乱贼益巧，而史益无直笔矣。
初税畆，【宣十五年，】始征私田也，用田赋，【哀十二年，】则又加征矣，公田之法，什取其一，今又履其余亩，复什収其一，【杜氏预説合于哀公，二犹不足之言，故朱子从之，谷梁曰：非公之去公田，而履亩十取一，也是尚未至，什而取二，故杜説为长】已为什而取二，至哀公托名军用，加敛于田数之多寡，不可知，要之，又多于税亩矣，古者田出租，里出赋，赋之本义，専为出军租，取民财，田主供之，赋取民力，商贾之里防供之，国语孔子对冉有之，言曰：先王制土，籍田以力，而砥其逺迩赋里以入，而量其有无，任力以夫而议其老幼，于是乎有鳏寡孤疾，有军旅之出则征之，无则已其嵗収田一井出稯禾，六百四十斛，秉刍二百四十斗，出米十六斗，不过是也。先王以为足胡传取，国语谓田以出粟为主，而足食赋以出军为主而足兵，弛力薄征，当以农民为急而増赋竭作不使末业者，独幸而免也，观此则用田赋者，乃令出粟者复出军，既失重本，抑末之意，而更假军旅之名，为聚敛之实，不过加征，以足用耳，【吕大圭曰：陈君举谓以丘赋为未足，又以田赋之田赋之者，家一人以为兵也，然九夫为井，六十四井，为甸甸出，革车一乗则是五百七十六夫而出七十五人，今几受田者皆出兵一人，比古七倍，恐加兵不至，如是之甚，贾逵以为周制，十六井赋，戎马一匹，牛三头，今使一井之田，出十六井之赋，是多于常赋十六倍于理，亦未然，】论语有哀公问有若之言，是举宜出于哀公然自襄，十一年，作三军，而民之属公者仅十二分，中之五至昭五年，舍中军公室，无复有民矣，此虽哀公之意，亦三家为之，故季氏使冉求访于孔子可见，哀公不得而为主也。
初税亩，首壊田制也，作丘，甲首壊军制也，至用田赋，则田制军制，俱乱矣，【于倍征，后加征是乱田，制令出粟者出兵，是乱军制，】六书，故上取诸下曰：赋禹贡，厥赋惟上，上错注赋，谓土地所生，以供天子周礼以九赋敛财贿，太宰八则，五曰赋贡，注曰：率出泉也，贡功也，九职之功所税也，是租亦云赋，故曰赋税，而计口率泉，乃属兵赋，【周礼，辨其夫家之众寡，与其可任者，国中自七尺以及六十，野自六尺以及六十有五，皆征之，即汉之口赋也，】左传言悉索敝赋，则以兵为赋，汉郉法志，畿方千里有税，有赋税以足食赋以足兵，始分赋税为二矣。
九夫为井，四井为邑，四邑为防，【一百四十四，夫】四防为甸，【五百七十六，夫】甸地方八里，旁加一里，为成一成之赋，长毂一乗戎马四匹，牛十二头，甲士三人，步卒七十二人，二十五人为一甲，积四防而具一乗每防出十有八人，耳作防甲，则使一防出一甲士二十四步卒而长毂，牛马之数，亦加四之一，是每甸増一甲也，【杜民谓，使防出一甸之赋，太过】此与用田赋不同，作防甲専为益兵而用田赋，乃是加征耳，【九夫为井，实则八家，盖去公田百亩矣，一防止应一百二十八家也，】税亩，在宣公十五年，防甲在成元年，逾三年耳，变乱先王成法，自其君始而其臣遂无顾忌矣，成法既壊则由是而作三军，舍中军，无所不可，故公室之分，宣公先启之也。
鲁本有三军，而此言作者，分公室之始也，専擅改作，不足责而弱，公强私之罪大。
始则三分其民，三家各得其一，继则四分，其民季氏独得其二，故作三军，而三家并强，舍中军，而季氏独强，邢丘之防，【襄八年，】命朝聘之数也。大夫聴命已为过矣。况诸侯乎？胡氏曰：朝聘事之大者，而使大夫聴命，无乃以姑息爱人，而不由德乎？是不知晋命朝聘之数，为以天子自居，而欲使诸侯亲自頫首于坛坫之下，以成其僣，妄也，谷梁曰：见鲁之失正也，不知此正以公不与防，稍为得体，以为失政，非也，陈氏【傅良，】曰：大夫不书，尊晋侯也，亦无此意，伯主尊大，自为典制，彼不尊周室，春秋何为独尊？晋侯哉！晋侯亲发，命郑伯亲，聴命则书，晋侯，郑伯而已，无所庸，其尊髙厚向戍辈，知有伯主，不知有天子奉命惟谨，防之则书人而已，亦无所庸，其贬。
溴梁之防，【襄十六年】髙厚歌诗不类，荀偃怒，且曰：诸侯有异志矣，使诸大夫盟髙厚髙厚逃归大夫，遂自盟，是大夫之盟，固有君命矣，孔氏【颖逹】云，君使之盟，非自専也髙厚是大夫盟髙厚故使大夫无诸侯盟，大夫之礼，公谷胡氏，皆以为诸侯失政，大夫不臣，殆未考本事，政在大夫，岂自今日始哉！
悼公三驾，襄十年秋戍，郑虎牢一也，十一年秋，同盟于亳城北，二也；九月防于萧鱼，三也。三驾而后得，郑诸侯之劳，肄亦甚矣！盟则不如召陵，战则不如城濮，其得计者，在城虎牢以逼郑，而通呉以牵楚，故郑服而楚亦不争，其不与楚战，终是畏楚之意，多以为疲楚者，非也，呉子寿梦卒，临于周庙，礼也，凡诸侯之丧，异姓临于外，同姓于宗庙，同宗于祖庙，同族于祢庙，是故鲁为诸姬，临于周庙，为邢，凡；蒋，茅、胙，祭临于周公之庙，是则传所言，周庙者宗庙也，文王庙也，周公之庙者祖庙也，诸侯不敢祖天子，而有文王庙，非礼也。
杜氏【谔，】曰宣，十八年，録楚子旅卒者，甚其暴盛，此书呉子【乗即寿梦】卒，亦以其暴盛此説无理国君，薨卒来赴，告则书之，否则不书，此常例也。若云甚其暴盛，则春秋书卒如杞，邾，莒之君亦书，岂有暴盛意乎？盟防侵伐其暴，盛于生时为甚，何反于书卒，而见之乎？
襄十三年春，公至自晋，传云：孟献子书劳于庙，礼也，桓二年传曰：凡公行，告于宗庙，反行至舍，爵防勋焉，公之如晋也，以朝且拜，士鲂之辱，其事伯主，卑恭已极，告事而已，何劳可书？而谓之礼乎？长樗之盟，孟献子相【襄，三年夏，】公稽首，知武子曰：天子在而君辱稽首，寡君惧矣，恭不近礼，识者非之，献子有贤德，而不知事大之礼，使其君屈体强大，仆仆道途，又自以为功，可谓无耻矣。
晋侯搜于绵上，以治兵士匄让，荀偃，韩起让赵武，栾黡，让韩起传言晋国之民，是以大和，诸侯遂睦其事，在襄十三年至十四年春，防于向，将执戎子驹支，范宣子亲数诸朝，则云：今诸侯之事我寡君，不如昔者是与诸侯遂睦之，语相背矣，及夏伐秦之役，荀偃欲战，栾黡径归，而栾鍼死士鞅逐其不和，如此一年之间，事语不相应，自为矛盾，左氏可尽，信乎？
衞侯出奔齐，以臣逐君，不可训也，故失国而不名，晋为伯主，当正林父之罪，而纳衞侯乃聴师旷，荀偃之言，反助林父而立剽政，郉既失，则齐人之贰，正不在假，羽毛而弗归也，师旷之言，似识道理，荀偃之言，似识时势，此谓巧言乱徳。
襄十九年八月，仲孙蔑卒，而二十年正月，仲孙速防，莒人盟于向，二十三年秋，仲孙速卒，而二十四年春，仲孙羯帅师侵齐，此不行三年丧之始。
季武子废弥【，公鉏】立纥，【悼子】，而公鉏即为仲孙，废秩立羯，武子明知秩长当立，而无以荅，公鉏，故曰：身不行，道不行于妻子。
邾庶其以漆，闾丘来奔，啖氏曰：不言叛，为内讳也。非也，叛者从其国，言之如衞孙林父宋，华亥宋弟辰，晋赵鞅等是也。书来奔者，词系于鲁，而不系于邾，何由书叛？经书三叛人，襄二十年，邾庶其昭五年，莒牟夷三十一年邾黒肱皆季氏为逋逃之主，而公不在国也，季氏，外倚强臣，内受叛臣，所谓同恶相济。
庄公之弑，晏婴不死，其言曰：君为社稷死，则死之，为社稷亡，则亡之，若为己死，而为己亡，非其私昵，谁敢任之？此贾举州绰之徒，所以不得为死节也，然身为大臣于君之失徳，无谏诤之节，君之临危，无捍衞之谋及君既死，不能讨贼，复不能洁身而去，徒以婴言为贪生苟免之计，则害义矣。
宋公杀其世子痤，【襄二十六年秋，】谗痤者，伊戾也，杀痤者向戌也，大臣不贤，女寺得计，能使人君父子不能相保，而无敢明白，其事者，江充之谗，戾太子使为宰相者能持重，而以田千秋之告武帝者入奏，帝未必不悟，乃仓黄发兵，至于两败，张九龄去，而太子瑛死，李泌在而广宁王安由是观大臣之系于国家，岂浅鲜哉！
向戌，以弭兵为名，而晋，楚之从交相见，自此南北两伯，而中夏诸侯，皆南面朝楚，乃东西并帝之权舆也，故宋之防为春秋一大闗键【襄二十七年夏】。
向戌之弭兵，又即战国合，纵之始也，但此主通和，彼主拒秦耳，其游説列国颇类蘓秦。
宋之盟，成于二十七年之秋，至明年而宋，郑、陈、许、皆旅见于楚，公留楚，七月，至使亲禭见辱如此，谓非向戌之罪乎？然晋已不竞，无能庇诸侯，其折而服从，楚亦势也。襄二十九年夏五月，阍弑呉子，余祭与呉，子使札来聘，文不隔月，盖余祭使，札在先被弑，在后札之至鲁，未及闻丧，故请观周乐，而后去鲁，据呉赴则余祭弑在前，季札至在后，则追书于来聘之上，杜注孔疏皆极明白，传言城杞在六月，而士鞅之聘，杞子之盟，俱在城杞之下，则札来在六月可知，春秋于夏五月，下连系七事，更不隔月者，盖使五月书呉，子弑六月，书呉子使札，则将以札为夷昧所使，而君尚未葬，概行吉礼，益滋，后人之疑矣。
襄二十八年十有二月，天王崩，【灵王】，乙未，楚子昭卒，明年春王正月，书公在楚，夏五月，书，公至自楚，不奔天王之丧，而送楚子之葬，何也？三十年夏四月，蔡世子般弑其君固，冬，十月，葬蔡景公，即书防于澶渊，宋灾故，不讨弑君之贼，而恤失火之灾，何故公在楚为天王崩，而书非以存君，宋灾故，为葬蔡景公，而书非为失信。
子野卒而立禂，穆叔不欲而季孙立之，盖立长立贤，权臣所忌也。
莒人弑其君宻州程子曰：莒子虐，国人弑之，而立展舆，展舆，非亲弑是也，如传云，展舆因国人以攻莒子，则弑君，与父不容不书，且经云宻州传云，买朱鉏，显与经异，当以经为正。
宋之防，晋，楚，并伯申之防，【昭四年夏，】楚専防诸侯而独伯矣，然鲁辞以祭衞辞以疾，曹，邾辞以难楚，威虽盛，而诸侯之未肯甘心服从，犹可见也。在防而执徐子，盖欲以威诸侯，至秋而伐呉，则宋，郑、滕、小邾亦不与矣。
中军之舍，【昭，五年春】乗叔孙豹之卒，【豹卒于四年冬十二月】，不特卑公室，并以弱仲叔，二家也。
惠墙伊戻之谗，太子痤也，以坎牲加书，平公既知痤之寃而烹伊戻矣，及寺人栁之谗，华合比也。亦坎牲加书，平公又信之，一法，再施而又屡騐何以接踵？蹈袭平公明而复闇，佐无左师之聒亦絶不为解也此传之可疑者。
昭七年春王正月，暨齐平，传曰：齐求之也，若谓与燕平则下云：燕人行成，盟于濡上，且归燕姬，赂以瑶罋，玉椟斚耳，是燕求之不应，云齐求之，若云与鲁平则齐鲁十数年中，并无怨隙，自崔杼伐我北鄙之后，【襄二十五年，】已有庆封之聘，未尝搆怨，何事议和？即云：昭公即位以来，未尝与齐通好，然但求通好防可也，盟可也，何必言乎？李氏【亷】谓下文又有叔孙涖盟，正与叔还涖盟之事相类，然郑人来输平，【隠六年，】则平狐壤之怨，定十年，及齐平，则平八年，侵齐伐鲁之怨，定十一年，及郑平，则平六年，侵郑取匡之怨，独此与下涖盟，后虽有属，而前则无根，以经文求之，则暨齐平，即防上伐北燕，为文间时不间事，而叔孙涖盟，在三月，公如楚之后，间事复间，时则以为燕，齐平较优。
葬陈哀公谁葬之？舆嬖袁克葬之，是未必成葬礼，诸侯未必敢往，防葬楚灵之暴，并未必能葬，故君以示恩，而春秋书葬者，与下书，防陈，陈灾同为特笔以绌楚而存陈也。
楚子防诱蔡侯般，杀之于申书，楚子名变例也。公羊曰絶之胡氏曰：恶之髙氏【闶】曰：同斥其名，以见其罪，同説皆是然楚灵，罪大极恶，非书名足以蔽辜，【毛西河説】实未得，确然之义，【春秋，非失国而生，名者衞侯煅及楚子防】。
许世子止弑其君买，三传皆以为非弑，诸儒释之，又以不尝药为，无解于弑，以合经文，然左氏言止奔晋，谷梁言止未逾年而死，其纪已有参差，吾谓春秋原情定罪，竟以许止蔡般一例并书，未免漫无区别，欧阳公竟以止为弑君，非无见也，公羊曰：葬许悼公，是君子之赦止也，然则葬蔡景公亦赦般乎？髠顽之弑，以疟疾赴，楚麇之弑，以疟疾赴所以掩饰者，亦复略同。
曽子问曰：诸侯之祭社稷，俎豆既陈，闻天子崩，后之丧，君薨，夫人之丧，如之何？孔子曰：废，然则是四者虽祭亦告，卿大夫之卒，则不告也；【谷梁言大夫之卒，虽祭礼，皆告于君】。
檀弓仲，遂卒犹绎，仲尼曰：非礼也，卿卒不绎，然则卿大夫之丧，正祭不可废，而绎祭可废也，何休言：礼！大夫死为废，一时之祭，有事于庙，而闻之者去乐，卒事而闻之者废绎，是故万入去籥，非礼之礼也。绎祭尚可废，岂去籥，足以明待大臣之礼乎？叔弓盖涖事，而卒于庙，非当祭而告也，去乐卒事，乃礼之，正与去籥，一失一得，昭二十二年六月，叔鞅如京师，葬景王，王室乱，此春秋特笔也，鲁之如京师者止此矣，王室之乱，亦无复能安定之者矣，既伤无王，兼惜无伯，昔时子頺子带之难恃，有桓文起而定之，今则两王并立，共主播迁，至四年之后，始为黄父之防，犹曰将待明年怠敖至此，欲其勤王，以求诸侯者，亦不可得，故特书王室乱，所以重责盟主，而兼及诸侯。
子朝告诸侯之词，甚直其言，王后无适，则择立长年，钧以徳徳钧以卜王不立爱，公卿无私，古之制也。穆后及太子寿，早夭即世，单刘賛私立少以间先王，亦惟伯仲叔季图之，盖子朝是庶长，而王猛敬王，是太子母弟刘单奉嫡以绌庶尹，毛奉长以绌幼，故子朝以齿序为辞，自春秋书王子猛卒，又书天王居于狄泉，尹氏立王子朝，然后天位大定，而庶长不得干嫡，幼之分明矣。王城曰东都，对西京而言，此一东西周也，东都自平王东迁以来，世居之，洛诰所谓卜涧水东，瀍水西，惟洛食，传所谓定鼎于郏鄏，是也。亦名上都，成周下都也，周公迁殷顽民，于此洛诰所谓卜瀍水东，亦惟洛食是也。而成周在王城东，故子朝据王城，敬王入成周，苌以敬王为东王，子朝为西王，此又一东西周也，敬王不居王城，晋率诸侯城成周，遂定都焉，则以下都为东周，而非郏鄏之旧矣，洎考王封其弟揭于河南，曰河南，桓公乃前东都【即子朝所据，称为西周，】威烈王时，桓公孙恵，公复封其少子班于巩曰：东周恵公韩赵即其所封，分为二显，王寄居东周，【巩也，】赧王复迁西周，【东都也，】而周遂亡，此又一东，西周则又以巩为东周，而非下都矣。
昭公两朝晋而一见，止五如晋，而四不得入，此失国出奔之由也。季氏所畏者，晋而无忌于齐，使公朝必见盟，防必与睦于盟主，则季氏逐君，讵能晏然惟意，如结援晋臣，而恶公于晋，使晋视公，藐然若无而不复有敬礼之心，使公亦与晋愈疎而不敢倚以自固，臣交日宻主势日孤，然后无君之心，大逞，公虽流徙播迁，无复援而纳之者，季氏竟安意肆志，据有鲁国矣，故公之见辱于晋，正意如之，谋而薨于干侯张本也。
释春秋而责昭公，是以成败论人，假令鬷戾不救，平子出亡，则将以刚果善防，许之，而不复罪，其轻发矣，公若公为公果，公贲郈氏，臧孙皆以私怨若禘于襄公，万者二人，而众万于季氏，则大夫之怨，平子乃公愤也，僚祖告公，至于再三，而曰：非小人所及，亦非一味轻举，特误以公果辈为可恃，而不知其亦徼幸于一胜耳，然伐季氏，而入其门，无敢倒防而御者即孟叔，二家观望不动，登台之请，惶急已甚，此际能有操纵使孟叔不救而聴，其出亡未至，一败涂地，是公之伐季氏，在不知人而不可专责以逞私，妄动也。
谗人以君侥幸夺门诸臣是矣
昭公入国，甚易，而竟薨于干侯者，由齐晋无助之者也。凡君出奔者，必立一君以为之敌，如郑之突衞之叔武及剽皆是，而昭公既出，君仍虚位，未尝别立新主，意如虽强，然孟孙终不为助，而甚畏于晋，车马衣屦之馈，伪为周旋，晋定使，荀跞一讯，词哀而理屈，不敢悍然出无君之言较之，祭仲髙渠弥元咺，孙林父甯喜辈，其恶不如，至若叔孙昭子孟懿子皆欲纳公，未尝得罪，通国而卒不得归者，其不能自归，则为从者所刼，其不能正，季氏之罪，而归鲁君者，则在齐，晋之君皆昏弱，臣皆贪黩而无勤恤之意也。梁丘据取货而齐，为季援矣，范献子取货，而晋为季援矣，景及顷，定皆瞢然无定，见纷纷之议，反若季氏，逐君为顺天而存，昭公失国，为逆天而亡者，伯图不竞，君臣之义，益不明于天下，经书曰：次于阳州，齐侯唁公于野井，齐侯使髙张来唁公，晋侯使荀跞唁公于干侯，控于大邦，唁之而已，使在桓文时，安得至此！此春秋所伤也。
公至自齐，居于郓，其设主以行，告至之礼与否，不可知也。前年次于阳州，唁于野，井皆齐地，此书至自齐者，明郓之犹为鲁地也，然上言：齐侯取郓，后言郓溃，【二十九年，】见此一隅之地，犹借人之力有之，而卒不能有，自是削迹于鲁，而一民尺土，非公有矣。
城成周説者以为善列国，非也，王室之乱，在昭公二十二年，逾年而晋有围郊之师，四年，而晋有黄父之防，及成周之城，阅十年矣，有怠慢若此，而谓之尊王，勤王者乎？天王入于成周，无一字及晋纳王见春秋之深恶晋矣。
公薨于干侯，甚意如之，恶也，有君不事，致淹恤在外，八年而卒，客死其罪，上通于天矣，其不敢簒，不敢别立君者，外惧讨而内，则孟叔不同心也，説春秋者反责昭公，可谓不识轻重，是必祭则寡人，含羞忍垢，而老死牖下者乃为贤也，是犹以髙贵乡公为罪而末减，司马氏也，定公即位于六月戊辰，六月，以前为昭，六月以后为定，然不可一年两君，而昭之薨，在十二月，故即书定元年，仍是逾年改元之例，若昭薨于正月，则定，虽六月即位，不得书定元年。
正月，二月无事，故书春王三月，左氏公谷离而析之，故诸儒有正始而明王法不与季氏颁朔之论，惟邵氏【寳】赵氏【恒】余氏，【光】之説最简易其竟，不书正月者，昭公之丧未归，定公之位未定，故不欲如隠庄闵僖之例无事，亦书所以存其实也。
以不讨贼责定公，是又欲其上告天子，下告方伯也，可谓不识时务，【汪氏克寛以不讨贼责之】，而家氏【翁】并例定于簒，更深文矣，春秋但据事直书，书日者，见犹是殡，而即位之常，书即位者，正以明嗣君，继及之始，不与季之得专废立也，书法详明，岂有先罪定公之意。
定公初年，夫子不仕，是未有用之者，説者更谓昭定之际，子有所歉，故然集注于子，奚不为政？亦及此意，实则非也。若云恶定公之立，不正与季氏之逐君，当始终痛絶决志不仕，何以恶于初年，而恕于中叶，又何以恶平子，而恕桓子乎？
秋七月癸巳，葬我君昭公痛之也，距薨，则八月距丧归，则逾月又葬之墓，道南是不成乎为葬，而犹曰我君也，此鲁臣所泚颡也，我君而如此薨，如此丧归，又如此葬也，此圣人所痛心也。
春秋随笔卷下