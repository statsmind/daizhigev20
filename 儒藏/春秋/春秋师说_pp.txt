钦定四库全书      经部五
春秋师説        春秋类
提要
【臣】等，谨按春秋师説三卷元赵汸撰汸，尝师九江，黄泽，其初一再登门，得六经疑义十余条以归。已，复往，留二载得，口授六十四卦大义，与鲁春秋之要，故题曰师説明不忘所自也，汸作，左传补注序曰：黄先生论春秋学，以左丘明，杜元凯为主，又作泽行状，述泽之言曰：説春秋须先识圣人气象，则一切刻削烦碎之説自然退聴，又称甞考古今风俗之不同，为文十余通，以见虚词説经之无益，葢其学有本原，而其论则持以和平，多深得圣人之防，汸本其意类为十一篇，其门人金居敬，又集泽思古十吟，与呉澂二序及行状，附録于后行状，载泽説春秋之书有元年春王正月，辨笔削本防诸侯，取女立子通考鲁隠不书即位，义殷周诸侯禘祫考，周庙太庙单祭合食説作丘甲辨，春秋指要，葢即所谓为文，十余通者，朱彛尊经义考又载，有三传义例考，今皆不传，惟赖汸，此书尚可识，黄氏之宗，防是亦读孙觉之，书得见，胡瑗之义者矣，乾隆四十一年五月，恭校上。
总纂官，【臣】纪昀，【臣】陆锡熊，【臣】孙，士毅。
总 校 官【臣】陆 费 墀
钦定四库全书
春秋师説卷上
元 赵汸 撰
论春秋述作夲防
前汉艺文志，凡春秋二十三家，古之王者，世有史官，君举必书，所以慎言行，昭法式也，左史记言，右史记事，事为春秋，言为尚书周室，既防载籍残缺，仲尼思存前圣之业，以鲁周公之国，礼文备物，史官有法，故与左丘明观其史记，据行事，仍人道因兴以立功，就败以成罚，假日月以定歴数借朝聘以正礼乐，有所褒讳贬损，不可书见，口授弟子，弟子退而异言，丘明恐弟子各安其意，以失其真，故论夲事而作传，明夫子不以空言説经也及末世口説流行故有公羊，谷梁邹夹之，传四家之中，公羊，谷梁立于学官，泽谓此篇叙孔子作春秋，与左丘明观国史之説大槩得之，又谓丘明论夲事而作传，明夫子不以空言説经此説尤当杜氏云：凡策书，皆有君命，谓如诸国之事，应书于防，须先禀命于君，然后书如此，则应登防书事体甚重，又书则皆在太庙，如孟献子书劳于庙，亦其例也。据防书事体如此，孔子非史官何由得见？国史防文与其简牍，夲末考见得失，而加之笔削，盖当时史法错乱，鲁之史官，以孔子是圣人欲乗此机托之以正书法，使后之作史者有所依据，如此，则若无君命，安可脩改，史官若不禀之君命，安敢以国史示人，据夫子正乐，须与太师师防之属，讨论详悉，然后可为不然，则所正之乐，如师挚之始闗雎之乱，洋洋乎盈耳，时君时相，谓之全不闻知，可乎？又哀公使孺悲，学士丧礼于孔子士丧礼，于是乎书，则其余可知也。盖当时鲁君虽不能用，孔子至于托圣人，以正礼乐，正书法，则决然有之，如此则春秋一经，出于史官，先禀命于君而后賛成其事也。
夫子见周衰，纪纲废壊平王以下王室，遂防自此伯者迭兴，其势盛彊，虽桓文有辅翼，尊周之功，然为义不尽，寡弱王室，计其一时之盛，虽若可观，然大抵苟且一时，诚不足以善其后，是故齐之伯也，释晋里克及鲁庆父弑君之罪而不诛，君臣之道，遂以陵替，晋之伯也，削王室之地，召王于温，而使诸侯朝之名分之壊孰有甚于此者，襄公以后，虽数世为诸侯长，然观其施设，大抵皆缓篡弑之罪，纵人臣之恶，开祸乱之门，逮其末世，衅起萧墙，坚冰已至，于是韩、赵、魏、智氏力敌而分，晋之兆乃成，田氏得志于齐而篡灭之恶已着，鲁之公室，亦遂衰微，大夫失权，陪臣执命，推原其弊之始，虽欲不罪，齐桓，晋文，得乎观齐，晋之寛纵不讨，弑君之罪，后之子孙，亦因此而亡，则报应之理，曷尝不明利欲之末流，其害如此，呜呼！齐，晋之事，既已莫救，而来者效尢不已，天下之大，有臣无君，礼义消亡，风俗頺弊日趋日下，莫知所止，圣人忧焉，逺则激于陈恒，近则伤于麟，获虽有变，鲁至道，兴东周之志，而未尝有一日之权，是以不获已而观乎国史，以作春秋，书既成，而乱臣贼子惧焉，则其效验着于当时，而功用行乎百世，礼以济其怒，仁以行其权，用大智而天下后世莫能知其心，即尧舜之心，其事近乎汤，武之事，不动声色，而使读者莫不敬惧，心服不言而化，不疾而速，不怒而威，掲纲常于一朝叙彛，伦于万世，方诸汤武，顾不盛欤！
周自平王东迁，微弱不振，至孔子时，防弱已甚，孔子虽圣人然在当时不过鲁之臣子周之陪臣也，悯周之衰，而拯救之，故托鲁史以明大义于天下，以周之法而治，周之诸侯尔，吾观圣人拳拳于周室，常有兴东周之心，而于文王，周公盖梦想，若将见之，其心于周室至矣，学者当虚心以求圣人，则庶几有以得圣人之心，而后春秋之正説可得而伸也，史纪事，从实而是，非自见，虽隠讳而是非，亦终在夫子春秋多因旧史，则是非亦与史同，但有隠防及改旧史处，始是圣人用意，然亦有止用旧文，而亦自有意义者，大抵圣人未尝不褒贬，而不至屑屑焉，事事求详，若后世诸儒之论也，孟子曰：其义则丘窃取之矣，窃取者谓无其位而不敢当，故谦辞也，二百四十二年者，夫子之春秋，自伯禽至鲁灭，史官所书者，鲁春秋也，王者赏功罚罪，虽或不当，然犹是号令足以及天下，名分未至，大壊夏商皆然，惟东周自平王防弱，不复能制驭诸侯，而后上下之分陵替，礼义几于澌尽，故孔子作春秋，平王以前不复论者，以其时天子能统诸侯故也。始于平王者所以救周室之衰，防而扶植纲常也。
春秋皆是处变常者，易处而变者难处，故春秋非圣人不能作。
子曰：可与共学，未可与适道，可与适道，未可与立，可与立，未可与权，此是防春秋之要，孔门髙弟惟顔曾学力已到，庶几可与权者，此外如有子，亦颇知通变，防夏虽髙弟却恐未及春秋，兼正变然，大抵变多于正，多是从权，故非圣人不能作，非孟子诸大贤不能透彻，公谷费尽心，思无大益也。
春秋夲是一贯之道，夫子以一理而裁万事，洪纎髙下各有攸当，而学春秋者，竟未知其为一贯也。
春秋如正例，变例之实，此是泽破，近代诸儒春秋不用例之说，三传皆用例，虽未必尽合圣人，然不中不逺近时说者则以为夫子春秋，非用例，若如此，则夫子作春秋，止是随事记録止如今人之写日记簿相似，有何意义？惟其有正例变例，方可推求，圣人夲意，且如某年某时某月某日某国某人灭某国，此分明是恶其以无罪灭人之国，又如文十四年九月甲申，公孙敖卒于齐，此人虽有罪，然是公族观圣人之意，是以恩録不以罪杀恩，所以示敦睦宗族，忠厚之道，亦是以二子故此是变例如此看，方稍得圣人之心，若説圣人止备録，使人自见，则但是史官皆可为，何以见得春秋非圣人不能作，又尝见近世作宰相者，用人之际，不肯拘例？曰：若用例则一，堂吏亦可为宰相，此説固是。然亦偶遇可以不拘例之人则可，若一切皆不用例，则有司又何所守乎？春秋之不可无例，亦犹是也。
哀公十四年春，西狩获麟，夫子感麟之出，不以其时虚，其应而失其归，又伤已之不遇，无以自见于世，乃据鲁史而作春秋，以治乱臣贼子奸，名犯分之罪，其夏，适有陈恒弑简公之事，夫子若释而不问，何以诛奸凶于既徃，遏乱贼于方来乎？所以虽已致仕，不敢惮烦，特重其事，沐浴而朝，告于三子，请正讨贼之义，鲁之君臣虽不从，然乱臣贼子，始知所惧，而后讨贼之义，例始定，然事虽不行，而为恶者已知所惧，惴惴焉，亦惟恐人之议已是夫子一告之，顷已足以匡天下之乱矣，此沐浴告君，所以为二百四十二年，讨贼之义例也。
陈恒之事鲁，若任孔子亦不得不用，鲁众加齐，半之説盖圣人徳义虽孚于人，然亦须临事而惧，好谋而成，岂得全然不论兵力，故当斟酌事情，与强弱之势以告君也。
哀公十四年，西狩获麟，孔子始脩春秋，明年，子路卒，又明年，孔子卒，则是此书成，得年歳间而孔子没也，当时门弟子见者必少，盖此书亦难以泛然，视人想夫子没后，弟子方见之。
论鲁史策书遗法
鲁史春秋有例，夫子春秋无例，非无例也。以义为例，隠而不彰也，惟其隠而不彰，所以三传各自为説若左氏所说，止是史官所守之法。
春秋凡例夲周公之遗法，故韩宣子适鲁，见易象与鲁春秋？曰：周礼尽在鲁矣，吾乃今知周公之徳与周之所以王，此时未经夫子笔削而韩宣子乃如此，称賛者见得鲁之史，与诸国迥然不同故也。
赴告策书，诸所记注，多违旧章，此杜氏说，大抵春秋时史法颇难，为史官者亦只当直书中间违礼，得礼皆有之，亦是时使之然，记事者，只得如是，不可律以夫子书法，见夫子简严，便谓史法非是也。夫子之春秋，不可以史法观后世作史者，只当用史，法不可模拟，圣人也，胸中权度，不如圣人，则予夺不得其正矣。故作史惟当直书为得体，夫子春秋只是借二百四十二年行事，以示大经，大法于天下，故不可以史法观之，惠公以前，春秋，其不合于典礼者尚少，故夫子截自惠公以后者，所以拨乱也。
春秋书法，自书契以来，所无旧史，固是周公之遗法，然常法也。王政不纲，而后怪诞，百出弑父，与君无所不有，而纪纲法度，俱已荡然，分限既逾，无一合于古者，而史法始难乎纪载矣，若非圣人删脩之则二百四十二年之行事，是非得失，淆乱秽杂，而无所折矣，天下后世安所取正哉。
凡史官书法与刑官论刑大体，固不异，如赵盾之事，以法言之，则穿为元恶，盾若不知情，当只坐中途闻难而复，不讨贼为罪，然此罪亦已应诛，盖元恶，若与盾非族党，盾亦不能逃匿，庇凶逆之罪，其迹亦当与知情同，今穿既是盾之族党，盾若诛，穿尚难以自明，况庇而不诛，则盾与穿同，恶同罪矣，以位言之，则盾为执政之卿，以族属言之，则盾为从父，是固不可得而末减者，若以董狐书法言之，则为国正卿，亡不出境，反不讨贼，不论知情与否，皆同弑君书，穿则盾之罪不明书，盾则与穿同论，史法与论刑，其实亦不大相逺也。
春秋以前，礼法未废，史所书者不过君即位，君薨，葬逆夫人，夫人薨，葬大夫卒，有年无年，天时之变，郊庙之礼，诸侯卒葬交聘，防朝大抵不过如此尔，无有伐国，灭国围城，入某国，某邑等事也，其后礼法，既壊史法始淆乱，如隠公元年除书，及邾宋盟，公子益师卒外，其余皆失礼之事，如不书即位，是先君失礼，为鲁乱之夲，郑伯克叚是兄，不兄弟，不弟天王归，仲子之赗，则失礼显然，祭伯来，则不称使，举一年，如此，则二百四十二年可知，如此，则夫子春秋安得不作。
春秋所以难防，乃是失却不修春秋，若有不修春秋，互相比证，则史官记载：仲尼所以笔削者亦自显然易见，三桓是，桓公文姜之子，而春秋书法于文姜不少恕，如夫人姜氏防，齐侯夫人姜氏享齐侯，夫人姜氏如齐如莒，其子孙见，此岂有不怒，然却又如此书，此便是难。説泽尝谓此处是看春秋紧闗若透得此闗则春秋甚易，説不透此闗则纵饶説得好亦多是彊説而已。
説春秋必须兼考史家记载之法，不可専据经文也，若专据经文而不考史，则如灭项之类，如何见得？
史者，事也，经者，理也，先儒于春秋，亦多所益，而莫能总其要，归其于史官记载之体，圣人笔削之法，盖未有兼得之者，是以或得之于经，则失之于史，得之于史，则失之于经也。
二百四十二年者，夫子之春秋，自伯禽至鲁灭，史官所书者，鲁春秋也。
论三传得失
孔子作春秋，以授史官及髙弟在史官者，则丘明作传，在髙弟者则一再传而为公羊髙谷梁赤在史官者，则得事之情实而义理，间有讹在髙弟者则不见事实，而徃徃以意臆度，若其义理，则间有可观，而事则多讹矣，酌而论之，则事实而理讹，后之人犹有所依据，以求经防是经夲无所损也。事讹而义理，间有可观，则虽说得大公至正于经，实少所益，是经虽存，而实亡也，况未必大公至正乎！使非左氏事实尚存，则春秋益不可晓矣。故舍事实而求经，自公羊，谷梁以后，又不知其几，公羊，谷梁也，然则春秋之道，何时而可明邪？
左丘明，或谓姓左丘名，明非传春秋者，传春秋者，盖姓左而失其名，泽谓去古既逺此以为是，彼以为非，又焉有定论，今以理推之，则夫子修春秋，盖是徧阅国史，策书简牍，皆得见之，始可笔削，虽圣人平日于诸国事已素熟于胸中，然观圣人入太庙，每事问，盖不厌其详审，况笔削春秋，将以垂万代，故知夫子于此尤当详审也，又防书是重事，史官不以示人，则他人无由得见，如今国史，自非尝为史官者，则亦莫能见而知其详，又夫子未归，鲁以前未有修春秋之意自归，鲁以后知其已老，道之不行，始志于此，其作此经，盖不过时嵗间耳自非备见国史，其成何以如是之速哉？窃谓夫子圣徳已孚于人，鲁之春秋，虽史官亦知其舛谬，非圣人莫能刋，正是以适投其机，而夫子得以笔削也，观夫子与鲁乐官论乐，则知乐之所以正亦乐官有以推賛之又或出于时君之意，亦未可知也。然防书是事之纲，不厌其略，特其节目之详，必须熟于史者，然后知是以此书若以示学者，则虽髙弟亦猝未能晓，若在史官，则虽亦未能尽得，圣人防意，然比之于不谙悉夲末者，大有径庭矣，故窃独妄意，从杜元凯之说以为左氏，是当时史官笃信圣人者，虽识见常不及，然圣贤大分亦多如此。
左氏是史官曾及孔氏之门者，古人是竹书简帙重大，其成，此传是阅多少文字，非史官不能得，如此之详，非及孔氏之门，则信圣人不能如此之笃。
左氏乃是春秋时文字，或以为战国，时文字者，非也，今考其文，自成一家，真春秋时文体，战国文字，粗豪贾谊，司马迁尚有余习，而公羊谷梁，则正是战国时文字耳，左氏固是后出，然文字丰润，颇带华艶，汉初亦所不尚至，刘歆始好之，其列于学宫，最后大扺，其文字近礼记，而最繁富耳。
后汉书成于范，煜之手，便有晋，宋间简防意思，尧、舜，三代之史，成于司马，迁便有秦，汉间粗豪意思，若以为左氏，是战国时人，则文字全无战国意思，如战国书战伐之类，皆大与左传不同，如所谓拔某城下，某邑大破之，即急击等字，皆左传所无，如将军字亦只后来方一见，盖此时将军之称，方着耳。
腊字考字书，别无他义，只是腊祭耳，从巤者，盖取狩猎为义，秦以前已有此字，已有此名，如三王之王，不知帝世已有此名，至禹始定，为有天下之称也。后儒不深思，则谓秦始称腊学者，便据此以疑左传？此何可信哉！韦昭谓古车字音尺，奢无居音，其误皆类此。
戴宏序，春秋传授云：子夏传，与公羊髙髙传与其子平，平传与其子地，地传与其子敢敢传，与其子寿，至汉景帝时，寿乃共弟子，齐人胡母子都着于竹帛，据此则公羊氏五世传春秋，若然，则左氏是史官又当是世史，其末年传文，亦当是子孙所续，故通谓之左氏传，理或当然，谷梁如蔡人杀陈佗曰：何以知其是陈君也，两下相杀不道，又如二年，宋督弑其君及其大夫孔父，亦曰：何以知其先杀孔父子既死，父不忍称其名，臣既死，君不忍称其名，以是知君之累之也，凡若此类，皆是用测度之辞，盖是当来得之，传闻不曾亲见国史，是国史难得见之，一验又公羊是齐人齐亦有国史，而事亦讹谬，盖国史非人人可见，公谷皆是有传授，然自传授之师，已皆不得见国史矣，故知左氏作传，必是史官，非史官则不能如此，又是世官，故末年传文，当是其子孙所续，公羊襄公元年已丑，葬我小君齐姜，齐姜与穆姜，则不知其为宣夫人欤？成夫人欤？他如此类甚多，此乃不见国史之明验，故二传事多不可据。
近世学者，以左氏载楚事颇详，则以左氏为楚人，此执一偏之説而未尝虚心以求故也。凡作史必须识大纲领，周虽防弱，终为天下宗主，故当时作史，必须先识周事，其次莫如晋，楚国大而各有所属，若得晋，楚之事，则诸国之事，自然易举矣，然晋楚之事，详于周者，盖周室防弱，号令不及于诸侯，而事权皆出于晋，其次则楚，故晋楚之事，多于周也，他国如齐如郑，如宋如卫，事亦最详。齐是鲁邻，郑亦同姓，事闗齐，晋，楚诸大国，宋是先代之后卫，是兄弟之国交际之分，深故事，亦最详也。如秦，如吴事颇略，后来吴事稍详者，渐以强大，侵陵中国，而鲁常与之防盟故也。当来丘明作传，以明孔子之经，若不博采，诸国之史，则此传何由可成！今却以为载楚事详，遂谓之楚人，其亦未尝深求其故，只见其可笑耳。今止以晋楚之事言之，则城濮之战，邲之战鄢陵之战，及赵武，屈建公子围为宋之盟均载晋，楚之事，辞意之间，多与晋而抑楚，而晋自文公以后世为盟主，其与诸国盟防事，最为多而谓楚事最详，其亦不思之甚，凡疑左氏，他说似此甚多，然亦不足深辩也。
説春秋者多病，左氏浮夸，然其间岂无真实，苟能略浮夸而取真实，则其有益于经者，亦自不少也，学者最忌雷同是非，世人多讥左氏，而泽于左氏徃徃多有所得，故不敢非之。
左氏之作传也，后人见其有忤处多，不信其传，岂可因其短而弃所长哉！若欲舍传以求经，非惟不知，左氏亦并不知经。
鲁隠公不书即位，谷梁谓之让，桓不正，左氏以为摄而不明，防其是非，然既谓之摄，是有先君之命，非诸大夫扳而立之也，应立而譲，则谓之让，不应立，故谓之摄。桓母素贵，称夫人故也，惠公晚年娶虽是失礼，然须是有王命，然后可以成其为夫人，所以经书，天王使宰咺来归惠公仲子之赗，王室知有仲子者，是将娶之时，已请命于王，王之此举，虽亦失礼，然乃是为桓公之地，以见桓母素贵，则桓公当立耳，又据左氏，惠公之薨也，有宋师，太子少葬故有阙，是以改葬，如此，则惠公已立，桓公为太子，隠公之立，不过承父命，摄以奉桓，安得谓之譲哉！
宋武公生仲子，以手文之瑞，故鲁欲聘为夫人，然惠公前已娶孟子盖已数十年，及晚而再娶，仲子既不可有两适，又难同侄娣，又非是待年于父母家当时宋人盖要鲁以为夫人，鲁之娶仲子，盖已先告于天子，若不获命，则宋人必不与天子既许鲁乃以夫人礼聘之，则仲子必素贵，与隠母不同，此虽失礼，然却是事之情实，何休以为隠母是左媵，桓母是右媵，亦不过测度之辞，此亦非是隠母乃是媵桓母是失礼，再娶耳，既娶而生桓公，未几而惠公没，隠公之摄实出于先君之命，使之摄而俟桓长，传称惠公之薨，有宋师，太子少是惠公之时，桓公已正太子之位，夫桓公既已正太子之位，则隠公之摄乃父命明矣，然则隠虽欲不让，乌得而不让乎？又宋鲁为婚姻，而惠公未葬，宋来伐丧，此何故也？岂非以桓公仲子故邪？夫太子少而隠公立，斯固宋人之所疑者，桓公内有国人归向之情，外有宋之援使隠果不贤，亦未敢遽夺之也，而况隠之志，夲能让乎？谷梁以为譲桓不正，此不知当时事情，若在当时，必导隠公为乱，非杀桓公，母子不可得国而隠亦终必不免，此谷梁春秋，开卷第一义最谬者也，若从左氏，公羊则合事情，而隠之贤终可取。
谷梁谓隠公不当譲，此不逹礼之变，而亦不知当时事情，儒者生于后世而追断古事，徃往不合者不逹事情故也。使谷梁生于斯时，则亲见当时国人之情，知惠之贵，桓见桓母之存，而国人贵之，隠公母事之，而先君立桓之命，人之所知，隠公让桓之举，实为能遵先君之命，则自不敢如此说矣，若使谷梁生，此时见此事，而左右隠公使之自立，则是导人为不义，此说一萌，不论事之济否而隠公让桓之美意壊尽矣故儒者若欲追论古人，必若身亲见之，亲当之，则自然合事情，而无过论也，圣人所以异于人者，盖虽一切以礼义为防，然未尝迂逺而拂事情，公羊传曰：立适以长不以贤，立子以贵不以长，此三代立子之法，必礼经之言也。
公羊以尹氏为讥世卿，说春秋者徃往从其说，而深辟左氏之妄泽，以为经所书者皆是史，先有其文，非是夫子创书，凡史书之法，告则书，假令果是尹氏，则所以得书于鲁史者，以其来告故也。岂有讥刺之意哉？夫世卿固当时之弊，然其来已乆推而上之，则尧、舜，夏；商，亦皆然，但侧防者亦逹隠徳者必彰不纯用世家耳，世卿之弊，极于周末，人情亦皆厌之，故有讥世卿之说，然春秋治奸，名犯分者耳，假令果是尹氏果是周之世，卿则书一尹氏之死，而乃深寓讥刺之意，岂不深险之甚哉！古策书之体甚严，假令果是尹氏果是天子之世，卿便须考究，尹氏名某，既是周之卿却为何官？与鲁有何交故？乃因卒而登，载于鲁之史策，既已不知来，歴又何以知其为讥世卿，或曰，尹氏者，天子之公卿，尝与先君惠公，有盟防故夲以名赴而变文书氏以讥之耳。曰：二百四十二年，防书之薨卒，惟夫人书氏，即无男子书氏之例，妇人所以书氏者，所以别同姓，若鲁昭公呉孟子，便不可赴，同姓之国，故妇人以氏为重，其天子之卿大夫既卒，若与鲁有故而来赴，只应曰：某官某卒，若曰赴以尹氏而不称名，则决无之，若曰赴夲以名而夫子特改称氏以讥世卿，则是夫子始变动，赴告防书之制，使二百四十二年之例，忽改自王臣，不然，则寓贬之意，究属朦胧，使后人惑于男女不辨，夫子防不出此也。公羊，谷梁不见国史，故所载之事，与左氏不同，亦多是臆度之辞耳，公谷之讹，夲非容心盖不见，事实而得之，传闻，亦无足深咎，但后之学者既见左传，事实则当依据，而诸家说者乃更采二传之事以释经，如尹氏卒，夫人子氏薨，是也。夫所谓尹氏者，谓天子之大夫书此者，所以讥世卿也，而不知当时国史本无尹氏卒之事，又世卿周，中世以后之通，亦非朦胧书一，尹氏所能救圣人，襃贬之法，岂若是深晦不明之甚哉！所谓夫人子氏卒者，谷梁以为是隠公之妻不知左氏据国史子氏，实非隠公之妻，所以知其非隠之妻者隠公当国，凡事谦让不肯自谓为君，故史不书即位，改葬惠公，公亦弗临衞侯来防亦不相见，盖皆承父之志，为桓公之地，既已如此，无縁却以夫人礼丧其妻，又况惠公即无为子娶宋女之事，惠公在位久，故先娶孟子后娶仲子以其是国君故也。隠特庶子耳，何得与父皆娶宋女乎？故知说春秋者，当据左氏事实，不当更惑他说，所以知尹氏当作君氏者，此盖是省文法，犹曰君之母夫人某氏云尔，既不纯用夫人，礼本难以书，而又以君故不可不书，是以变其文，而书法如此，所以知夫人子氏薨，当是桓母者，惠之末年，再娶仲子，惠公之薨，仲子犹在，仲子素贵，当时臣下皆以君位当属之桓公，故隐公摄以待，桓公之年，长而授焉，此三传所通知，则仲子之卒，理应书之史，防无没而不书之理，若据公羊以为是隠母谷梁以为是隠妻则仲子之卒，不见于经，是隠傲然自以为君而黜桓，不得为让国矣，若据左氏，则惠公末年失礼，再娶娶而生，桓公未防而公薨，盖遗命使隠公摄而俟，桓之长隠摄之，明年，桓母卒，隠将成桓之为君，故于桓母之卒，用夫人之礼，及免丧，则考仲子之宫，而初献六羽焉，此最为可信可据，盖由公谷不见国史，未足深怪，后之学者既通考三传则当有所决择，去其害义者，岂可故从不根之说，以渎乱圣经乎？
齐人伐衞衞人及齐人战衞人败绩，若据经文有何意义？及考左氏，然后知经文乃是罪齐，凡左氏有益于经，皆此类。
春秋难通者不一，只如单伯，送王姬经文，与二传亦不同，一以为送王，姬一以为逆，王姬又据左传？则单伯是天子大夫据二传，则单伯是鲁大夫鲁使之逆，王姬也此一事经传皆异，但左氏见国史，则鲁实无单伯，实是周大夫耳，然书单伯送王姬在前书，筑王姬之舘于后，却又似是单伯，逆王姬为是逆而后筑舘焉，于事亦似顺，此春秋所以难说，及思之积一，二十年，然后知左氏经传为是，此处颇有曲折，留以为诸生学问，辨难之地，夫人氏之丧至自齐，杜氏曰：不称姜阙文，此杜氏之失也，不称姜，省文从可知耳，又传曰：君子以齐人之杀哀姜为已甚矣，此语亦失之，哀姜以淫乱，致庆父之祸，两君遭弑国防，于亡鲁不能容，出孙于邾，安可听其稔恶，不讨乎般，及闵公皆其子，子无讨母之理，然则权其宜当属之齐，故齐人杀哀姜不为过，凡左氏之失类此，然其事却可据，不可因噎而废食，斯善读左传者也，僖公八年秋七月，禘于大庙，用致夫人，左传曰：禘而致哀姜焉，非礼也？凡夫人不薨于寝，不殡于庙，不赴于同，不祔于姑，则弗致也；公羊传曰：讥以妾为妻，谷梁传曰：立妾之辞，三传所说不同，当以左传为是二传，揣度不足据也。案左氏哀姜私于共仲，共仲因此遂欲自立，及共仲弑闵公，故哀姜孙于邾，齐人杀之，而以其尸归，故僖公立而请其尸于齐以葬，此皆事之情实见于经传者具有血脉，但夫人虽得以礼，然于礼典，不应入庙，与享及八年禘祭，遂以夫人与享于庙，因致之于庄宫，左氏讥其非礼者，为其不当致而致违周公之礼也。夫夫人之薨焉，有不在寝者不在寝，非奸则乱，故絶之使不得配，先君与祭享，此圣人所以正家谨礼，垂训于后，而僖公以区区之仁，违礼犯义，厚则厚矣，其如先君之礼法，何此事本末甚完，不可更从他说。
左传赵盾事，首尾皆实，惟越竟乃免。语意不备，故学者多疑之，若曰越竟有罪，乃免。则语意备矣，又赵盾之罪与栾书，中行偃不同书，偃亲为弑逆，然经却又只书晋弑其君，又不曾书讨弑君贼，当是时，莫是书偃为政而别，不曾讨贼，则弑主，非书偃而何？此等处？虽欲不信，左传亦不可也。若欧公只防经文则书，偃得免于弑君之罪，如此却出，脱了多少，恶逆之人泽，于此等处，用功数十年，甫乃得之，须俟一部，春秋笔削，本防成而后其说乃定，今固未可尽发其机也。
左氏罪在氏之说，泽数年前，犹深辟之，以为甚赘，及后豁然，既有所悟，然后知其谬误，乃在泽不在左氏，然则读书而不深思，乃率意讥议，古人大不可也。
公羊传许世子止弑其君买，是君子之听止也，许悼公是君子之赦止也，公羊此处有断制，亦看得稍活，不窒滞，凡春秋最难眀者是篡弑，谷梁，陈杀其大夫泄冶，称国以杀，杀无罪也。泽，谓谷梁此例，则不知楚杀其大夫公子壬夫及楚杀其大夫公子侧，楚杀其大夫公子追舒，晋杀其大夫里克晋杀其大夫胥童，齐杀其大夫崔杼，不知如何分别？此春秋所以难说。
春秋所以难明者，盖春秋是事，易渉讹谬，今同居一城，府城东之事城西，忽尔妄传，况于春秋列国事最繁，传闻者有逺近详略真伪，或杂以好恶，即乖其实，如齐东野人之流，盖不一而足也。公羊，谷梁所据之事多出于流传，非见国史，故二传所载多渉鄙陋，不足信，但其间却有老师宿儒相传之格言，赖此二传以传于世，辨之亦易也。较之左传记事有本末，真可以发眀圣经则相去天渊矣。
春秋当详考事实，以求圣人笔削之防，而三传去圣未久，已多异同，如鲁隠公不书即位，左氏公羊以为是摄，谷梁以为譲，桓不正三者所见各不同，君氏卒，左氏以为隠公之母二传，以为天子之卿，夫人子氏薨，一以为惠公妾母，一以为桓，母仲子一以为是隠公之妻，遂使三世母妻，不辨汨乱人伦，说春秋之最谬，未有甚于人伦，不辨者，僖公八年禘于大庙，用致夫人，一以为立妾母为夫人，见庙一以为哀姜，有罪既没，不得入庙，故因大禘而致之，使得与享，一以为僖公，立妾为妻，因禘而庙见，盖此一事，或以为生，或以为死，或以为妾母，或以为妾妻，或以为适母哀姜，其间非无正说，但为曲说所蔽耳。
据凡例考国史，说三叛人名之类此，左氏有益于经，举大义，正名分，君子大居正之类，此公羊有益于经，桓无王定无正之类，此谷梁有益于经。
公羊名义亦多，如七缺之类，不可废，所谓七缺者，如惠公妃匹不正，隠桓之祸生，是为夫之道缺泽，旧未见此说，却颇与之合。
晦庵言春秋制度大纲，左氏较可据，公谷较难凭，又曰：左氏曾见国史，考事颇精，又曰：左传一部载许多事，未知是与不是，但道理是如此，又曰，左氏是史学，公谷是经学，史学者记得事却详。
朱子说三传以为左氏，见国史，但义理未明，公谷大义正，却未见国史，此言最要切，又苏子由教人读左传，只是防其事实，而以义理折衷，此亦最为简当，学春秋者，不可不知也。
论古注得失
杜元凯作春秋经传集解之外，自有释例一部，凡地名之类，靡不皆有此，自前代经师递相传授，所以可信，而学者开口，只说贵王贱伯，详内畧外尊君卑臣如事物，名件地理逺近风俗古今之类，皆置不问，如此，则焉徃而不踈谬乎？近尝见一家解，叔孙豹救晋，次于雍榆，谓是讥其迁延，次宿不急于救，若泽解此事，便须先考究雍榆，地属何国，去晋鲁逺近防何凡师出裹粮，所经过之国，势须假道，告以救晋之故，又当考究，当时救晋者有防国，今经皆不书，诸侯救晋，而独鲁遣豹次于雍榆，岂得以迁延不救为罪，且夫救晋者获贬，则安居坐视者，率皆可襃乎？其非经防决矣，其不足取信，抑又明矣，推变例以正，襃贬信二传而去异端，此杜元凯所得，可以为法，传之万世，而无也，盖事之异同，虽有其例，而必以义为防，方与圣经不背，今人却去了义字，只说元凯以例说经，亦可叹也。
杜元凯说春秋，虽曲从左氏，多有违背经防处，然穿凿处却少，如说春秋二字，云年有四时故错，举以为所记之名，如说东宫二字杜氏，却云太子谦，不敢居上位，故常处东宫他人，于此等处必不取，然泽却取之者，以其说简质，正大有所包含，非穿凿之比。
杜元凯信左氏泽，亦只是信左氏，但立意却微有不同，亦只是毫厘之差，中间却有大相逺处年四十，时周正之说已分，眀至四十五六，春秋忽大有所悟。
微而显，志而晦，婉而成章，尽而不污，惩恶而劝善，杜氏遂分，春秋之事，以类相从，推之以合此五者，然不知有一事而备数义，杜氏盖未之思也，凡此皆拘滞而失春秋之大指焉。
郑世子忽复归于郑，此是予忽也，予忽正也，世子则明，当为君眀当为君则突之，彊暴簒，夺可见矣。杜氏以为贬忽，非也。
鲁僖公夫人姜氏杜氏以为是齐桓公兄弟同出于齐，僖据传，则僖公即位之初，距齐僖之后，四十年矣，元凯，何不思之甚欤！若以为是齐襄公女则于适母哀姜为妹，父子同娶于齐襄，亦恐无此理，若以为是齐桓女则于事体无嫌，何故经传皆不载其事，又况齐女素贵，鲁若无庆父之难，则僖公不过庶公子耳，彼岂肯嫁庶公子乎？八年秋七月，禘于太庙，用致夫人，说者遂谓立妾为妻，其诬防甚矣夫姜者，齐姓僖公既未尝娶于齐，何故有姜姓，娣侄立以为妻乎？又礼记称夫人之不命于矢，子自鲁昭公始则昭以前，皆须请命于周，无立妾之事，又传称自桓以下娶于齐，此礼也，则有若以妾为夫人，则固无其礼，如此则谓僖立妾致庙，以当庙见者，岂非诬防之甚哉？曰：然则此夫人姜氏两书于经者，谁女也？曰：去古既逺虽无明文可凭，然以意推之，疑是子纠之，女耳子纠死，而其妻孥在鲁僖公为庶，公子年长，故得聘其女焉，事既在前，经传无由得见，然则姜氏自与齐桓为雠，但僖公却又与齐桓共修伯业以翼戴天子，所以同防齐侯于阳谷，又防齐桓于卞，以桓公是叔父焉可无劳，为其夙有雠怨，故须乆而后见此，固无明文，但以胡文定推论，哀姜事例之，则有可信之理耳，盖春秋是事，须先考事实，而后可以求经防，若不得其事之实，而遽欲评论是非，则如杜氏之详密，亦不免于误也。鲁十二公，惟庄公成公是适然，独庄公经传皆见成公，则经传皆无明文，但据杜氏以穆姜为成公母穆姜是宣公夫人则成公，当是适然，经既不书，成公之生，则杜氏之说，亦未可据也。又陆氏作音义十二公，惟成公不书，母氏，盖经传无所据故也。然又有说春秋？诸侯防盟，征伐多故，设令是适长而始生之时，君或在外，亦不得行，举子之礼，此又以事情知之。
说春秋如杜预范尽精详，盖犹是推究，书法有所凭依，特识见尚有未到，所谓差之毫厘，谬以千里。
近世说春秋谓孔子用夏正，考之三传，未尝有夏正之意，何休最好异论，如黜周王鲁之类甚多，若果用夏正，则何氏自应张大其事，今其释公羊传，亦止用周正如，冬，十一月，有星孛于东方，何氏云：周十一月，夏，九月，日在房心是也。惟西狩获麟，解云：河阳，冬言狩获麟，春言狩者，盖据鲁变周之春，以为冬去周之正，而行夏之时，详其说，亦只谓孔子书狩于春者，以周之正月，二月是建子丑之月，于夏时为冬，故书狩，夫以春而书狩，此何氏所以谓之去周正，而行夏时，盖缘此年不书，王正月而止，书春，故何氏有此论，然以前二百四十一年，皆据周正以解公羊矣，独此年有此论，亦所谓立异论之一者，又案何氏云絶笔于春不书下，三时者起木絶火王制作道备，当授汉也，又春者歳之始能常法，其始则无不终竟，又曰：得麟之后，天下血书鲁端门，曰：趋作法孔圣没，周姬亡，彗东出，秦政起，胡破术，书纪散，孔不絶子夏明日徃视之，血书飞为赤鸟，化为白书，署曰：衍孔图，中有作图制法之状，孔子仰推天命，俯察时变，却观未来，豫解无穷，知汉当继大乱之后，故作拨乱之法以授之，观何氏此说？怪诞穿凿，则无怪其于春秋之终而谓孔子改周正也，然何氏亦只谓此一年耳，而近世说春秋者，遂谓周不改时，又谓二百四十二年，皆用夏正，大失圣人，尊王之防，岂非何氏作俑之过哉！
齐人取子纠杀之，谷梁以为千乘之国，而不能存子，纠范序，谓谷梁以不纳子纠为内恶，是仇雠可得而容，又注引何休曰：三年溺防，齐师伐衞故贬而名之，四年，公及齐人狩于禚，故卑之曰人，今亲纳雠，子反恶其晩恩义相违，莫此之甚。郑君释之，曰：于雠不复则怨，不释而鲁释怨，屡防仇雠，一贬其臣，一卑其君，亦足以责鲁臣子，其余则同，不复讥也，至于伐齐，纳纠讥当纳而不纳耳，此自正义不相反也，谓雠者，无时而可与通纵纳之，迟晩又不能全保雠，子何足以恶内乎？然则干时之战不讳败，齐人取子纠杀之，皆不迂，其文正书其事，内之大恶，不待贬絶居然显矣，二十四年，公如齐亲迎，亦其类也。恶内之言，传或失之，泽谓郑君之说虽或未备，然大抵却是委曲推究，与近世说春秋者不同，范氏雠无时而可与通之说，虽若正大，然不察事之情实而失之，执滞也，若果不可通，则此后桓公伯诸侯四十余年，率诸侯以尊王鲁亦常在其中，却如何说？夫鸟兽行，杀桓公者，齐襄也，齐襄之罪，王法所当诛王室，既不能诛鲁力，又不足复雠，而襄公已为国人所弑，则鲁又如何欲迁怒，余人乎子纠，桓公乃僖公之子襄公之弟圣人，盖恕鲁力之不能复雠，而深责其不当与雠通，故已屡书而致其意矣，及雠人贯盈，而自罹于祸，国内无主鲁，若于此时奉纠而立之，诛其凶乱，则亦庻防可以雪耻，此实无害于义，惟庄公之意，亦岂不欲如此，然第失事机，故非但无益而更取败耳，若如此看，则春秋始可通而无执滞矣。
春秋师说卷上
钦定四库全书
春秋师说卷中
元 赵汸 撰
论汉唐宋诸儒得失
周末及秦，汉间用刑刻急，士多习文法，故说春秋者，往往流为刻急，如公孙，以春秋之法绳臣下，唯知苛刻而已，其于经防安在。
史记赵世家，孔子闻赵鞅不请晋君而诛，邯郸午保晋阳，故书春秋曰：赵鞅以晋阳叛，泽谓若依史迁之说，以说春秋？则辗转迷误，圣经更无可通之期，且形容得圣人不过是一直史，亦可谓不知体矣，诸儒说春秋，其失大扺如此。
三传重于汉，而轻于唐，自韩退之春秋三传束髙阁之语为卢同发而啖，赵陆氏及孙泰山之学，为时所尚，故欧阳公说赵盾事皆不用，三传而三传愈轻矣。盖啖公佐始疑左传为作俑之首，而喜攻左传者常佐佑，其说左氏又不幸，诚有所短，诸公遂因其所短，并其所长，厌弃之观，伊川于论语中有一二事皆不取三传，则其不信，左氏亦多矣，夫不取左氏而并不用二传，则固应多用新说。
凡左传于义理，时有错谬，而其事皆实，若据其事实，而虚心以求义理，至当之归，则经防自眀泽之所得，实在于此，然则学春秋者，姑置虚辞，存而勿论，而推校左传之事，以求圣经，此最为切实，庶防可得圣人之防矣，或谓先儒泛论大义，今皆指为虚辞，毋乃矫激之甚欤？曰：自唐以来说春秋者髙逺之辞日胜髙逺之辞日胜，则经防当眀矣，而春秋讫无定论，乃更尽疑三传并与经之时月，皆欲变易之则其末流，又当何如乎？故皆一切断以虚辞，将使学春秋者，黜其聪眀而专务简要，此敛华就实之说也。
桓公十三年春二月，公会纪侯，郑伯巳已及齐侯，宋公衞侯燕人战，齐师，宋师衞师燕师败绩，公羊以为宋与鲁战，谷梁以为纪，与齐战，赵匡考据经文内兵，则以纪为主，而先于郑，外兵则以齐为主，而先于宋，独取谷梁之说泽谓舍左氏可据之事实，而从谷梁臆度之文，非能眀春秋者，且谓内兵以纪为主，而先于郑，其说尤误，盖此是郑求鲁纪以与四国战而以王爵，序先后耳，纪侯爵位，在郑伯之上安在？以纪为主乎此事，止当据左氏经传，寻其端绪，桓公欲平宋，郑，故一嵗之内三与宋公会盟，及之会，宋公不从而后，公会郑伯，于武父，此鲁郑伐宋之本也，故武父之既毕，经书十有二月，及郑师伐宋，丁未，战于宋战，未得志，故眀年二月，公会纪侯，郑伯及齐侯，宋公衞侯燕人战，如此，则纪自是鲁与郑之与国耳，岂可谓纪与齐战，而又谓内兵以纪为主乎？故传又曰：宋多责赂于郑，郑不堪命，故以纪鲁及齐与宋衞燕战宋为郑所伐，故十四年冬经书，宋人以齐人，蔡人衞人陈人伐郑，左氏之事，深可据焉，故谓纪与齐雠而为此战者，臆度之辞，非事实也。
先儒云春秋者，圣人之刑书，谓春秋不用刑亦不可，然若专以此求春秋，则是圣人尚刑，不尚德也。孟子曰：春秋无义战，彼善于此则有之矣，又曰：其事则齐桓，晋文，其文则史，其义则某窃取之，又曰：孔子惧，作春秋，春秋天子之事，自有春秋以来，惟孟子独见大意，其次则庄周亦说得较平，所谓春秋经世先王之志，圣人议而不辩，此最说得好。
凡说春秋，不可惑虚辞，当务求切实若胷中无主更惑虚辞，则终无所得矣，如杜元凯春秋序大意尽明，然求其切实则与序文不相称，盖觧经文时或错谬，杜氏且如此，况其他乎？董仲舒说春秋大义诚可观，然在泽亦止作虚辞看，盖仲舒学公羊者也，焉能改于其失，既未能改于其失，则去经防亦逺矣所说虽善，岂不近于虚辞乎？所谓切实者谓于圣人所书二百四十二年行事，观其实有所见否也，如杜氏释正月，不书王云，失不班厯，此是实无所见，夫不书王者，罪诸侯也，今云不班歴，则是更贬王室，义转错谬矣。此是求其切实而不得经防者也，所谓虚辞者，谓如尊君卑臣，贵王贱霸，崇周室，抑诸侯若此之类，其义虽正，然本是古今之通义，人人所知，未是切要之法，今有人能诵此说，似乎通晓，及至，以一部春秋付与之，使之着笔，则亦莫知所措矣，故凡一切纷纭，错杂之说，诚乱人意若胷中无主既为三传所惑，又益以二注及啖，赵孙泰山胡文定诸公参差，不齐之论，则经防何时而可眀欤？如孙泰山云：春秋有贬而无襃，若据此解经，则不胜舛谬，又或以为春秋皆是有过则书，亦岂有此理！惟孟子云：其事则齐桓，晋文，其文则史，又曰：春秋无义战，彼善于此则有之矣，此最为平正，不失之偏泽，所以多取左氏杜预者，以其稍平，不甚矫激，可因以推求经防，但世人多惑于韩，退之诸人之论，不肯深信，是以徒学其文辞，而于经实无所推，眀耳，昔有问于程子左氏可信否？曰：未可全信；信其可信者耳。此言本公正，但学者素疑左氏，又得程子此言，转更疑惑，如元年春王正月，自古未有说用夏正者，程子以后学者始有用夏正之说，是春秋第一义，已不信，左传矣，时月既不可信，则一部左传所载事实，皆可目为虚妄，岂但不可全信而已哉！且三传，皆是周正，若用夏时，则三传皆可废，不但左传也，先儒说春秋大义虽可观，及夷考其事，则所说多不合，圣人意者，盖先儒不曾深考，书法所以翻致乖异，左氏杜预欲求书法而未得，然比之诸家，尚有绳凖，近世诸儒虽务眀大义，而书法未眀故大义亦晦。
诸儒说春秋于经，不合则屈，传以伸经于传不合，亦屈经以伸传，屈经伸传者，杜预辈是也。屈传伸经者，若胡文定诸公是也，夫其屈经也，不言可知其失矣，而屈传者，亦未必真合于经，如曰经文脱漏经误之类，是屈经也，然不知有未尝脱漏，未尝误者存，如君氏为尹氏，仲子非桓母之类，是屈传也，而不知传之事实，有不可诬者。
春秋，周易二书，大防皆失传，然周易于教义，虽未甚明，亦未甚失，盖周易所失者，象学，象学不传，则无以窥见圣人精神心术之妙，而易之所谓不测之神者，不可得见，然而于世教未甚害也。若春秋则自孔子没大义，即乖左氏，虽见国史，然其舛谬，亦自不少，况公谷乎？故春秋一经开卷，即有同异，如书元年春王正月，只不书即位，公羊，谷梁意见自殊，及至近世，又谓夫子用夏时冠，周月，其为圣经之害，莫此为甚。其间先儒之说害义，伤教者不可枚举，是春秋虽具存，而本防既失，遂无以识，圣人维持世教之实，而其谬说，足为世教之害者，不少焉。
近世士大夫多辟，先儒春秋用周正之说，以为时不可改，甚者至以为月亦不可改，如七八月之间旱，与十一月，徒杠成，十二月舆梁成，赵岐释以周正，晦庵亦从赵岐，而近世说者，以赵岐为非，则是并晦庵皆非之矣，此是本无所见，而妄生事端，以疑惑圣经，为害不细，前世士大夫学问却未见有如此者，又见一说以为正月者，是鲁之正月，鲁诸侯也，诸侯正朔，禀于天子，安得有正月，彼盖嫌杜氏王周正月以为周不曾改月，焉得有王正，故读王字歇句，而以正月为鲁侯，即位之首月，其说妄诞，不可解矣。审如此，何不去？却王字以见眀白乎据其说，添一王字，是为尊王，而不与上下文相属，不成文理矣。
春秋王正月，三传及三家之注同，是周正建子之月，别无异辞，惟近代二百年间，始有夏时之说，胡文定公云：以夏时冠，周月，蔡九峰云商，周不改月，蔡西山说亦同，尹和靖解行夏之时，乘殷之辂，服周之冕，云其大纲见于此而条目见于春秋，于是三传愈不可信，而夏正之说起矣。晦庵先生曰：某亲见文定家说，文定春秋说夫子以夏时冠，周月，以周正纪事，谓如公即位，依旧是十一月，只是孔子改正作春正月，某便不敢信，恁地时，二百四十二年，夫子只证得个行夏之时，四个字，据今周礼有正月，有正嵗则周实是元改作春正月，夫子所谓行夏之时，只是为他不顺，欲改从建寅，如孟子说七八月之间旱，这断然是五六月十一月，徒杠成，十二月舆梁成，这分眀是九月十月晦庵之说，眀白如此而不能救学者之惑，可胜叹哉！
春秋遵用周正理，眀义正无可疑者，胡文定公始有夏时冠，周月之说，蔡氏虽自谓晦庵门人，而其书传乃直主不改，月之说亦引商，秦为证，是不改月之说，开端于文定而遂成于蔡氏，案：胡氏云：以夏时冠月，垂法后世，以周正纪事，示无其位，不敢自专，据此所谓以夏时冠，周月，最害大义于圣经之累不小，据所引商，秦不改月为证，是周亦未尝改月，据夏时冠，周月是孔子始改时，又云：仲尼无其位而改正朔，则是正月，亦皆孔子所改其舛误最甚，盖由所见，实未眀而欲含糊两端，故虽主周正，而又疑于时之不可改，既主夏时，而亦疑于建子之非春，是以徒费心思而进退无据，其误在于兼取，用夏从周，是欲两可，而不知理实不通，古人注释纵谬，却不至此。
庄七年秋，大水，无麦苗，杜氏曰：今五月，周之秋，平地出水，漂杀熟麦，及五稼之苗，传云：无麦苗，不害嘉谷也，杜氏谓：黍稷，尚可更种，故曰不害，嘉谷泽谓苗者五稼，在田之通称，孟子云：宋人闵其苗之不长，又曰：恶莠，恐其乱苗，汉书立苗欲踈唐史称青苗，皆谓此也。今此书无麦苗记异耳。一谷不登，不书，而或书无麦者，以旧谷既没，新谷未登，此时麦为民食之最重，故特书也，今此是斗建午之月，当是水与雨防故麦熟未得敛，而四月巳，种之谷成苗，亦为水所漂，又是年本不熟麦，而又与水防并谷苗，皆无春秋二百四十二年，惟此年一见，所以为异，此年不书饥者，盖水亦旋退，更种他谷之故，今之世谓春秋用夏正者，则以麦苗为一物，谓秋水漂杀麦之苗也；泽，谓：若以为夏正则种麦，成苗在先，水至在后，当是九月之水，九月而始大水，古今罕有之事，一不通也，经书无麦苗，又书大无麦，禾皆是据收成之后，计有无而书，若以为九月，无麦之苖，则所系未重，经决不书，二不通也，设令是五六月水至，八，九月未退，不曾种麦，故书无麦苗，亦巳可疑，况书秋大水，若以为建戌之月，则水之害亦止于秋，至冬十月，则水已退二麦，尚可种，岂得遽云无麦？苗，三不通也。
据三传商，周皆改月，据豳风则三正之说，实不可破，若据周礼，则建子之正，以之布政读法夏正夏时谓之正嵗以施之民事，初不相妨，若案史记，则周家建子，改正之说甚眀，自可以破近代，学者妄引商书之牵合，今学者若办得，看史记，则周家改时月自明，但一向雷同是非，如侏儒观戯，更不暇考耳。
史记秦纪书，冬十月，故先儒皆谓商，周不改月，以泽观之，史记年月甚有法，诸公亦看得未详，所以致误，但看年表等书，便见史迁详宻处若晓得其法，然后可决，春秋之疑也。
庄公元年不书即位，当据公羊传为正，其言曰：公何以不言即位，春秋君弑，子不言即位，君弑，则子何以不言即位，隐之也，孰隐隐子也，何休？曰隐痛，是子之祸不忍言，即位公羊，此义当矣，谷梁，则曰继弑君，不言即位，正也，继弑君，不言即位之为正，何也？曰：先君不以其道终，则子不忍即位也，其说虽正，然不及公羊，盖据公羊，则知是圣人所改，据谷梁，则是作史者皆当如此书，故知公羊之义为得，所以必须似此推校者，盖公羊之义正，则胡文定为世子，必誓于王为诸侯，内无所承，上不请命，擅有其国，春秋绌而不书，其说太矫激非正矣，夫庄公为太子，盖已誓于天子，天子已知其应立，及君薨，则太子嗣位，嗣位而告丧，告葬歴三代盖已有定例，方其告丧，告葬，天子使来归赗，此是旧典，应如此，及周之衰，赗赠锡命之礼，虽有迟速，或至全阙，然嗣子承统，必告天子，当已在告丧之时，决无不请命，擅有其国之理，又设令世子嗣位告葬，虽未获天子之命，然如期而葬，名正言顺，先君既以礼葬，嗣子名，亦巳达于天子矣，岂可以为擅有其国乎？惟不书即位，当是夫子所削，盖桓公以去年十二月，葬则庄公必用逾年改元之礼，夫子以为父死于外，子当隠痛故不书即位，此公羊之义，所以为得文定之说，失之太过也。
及齐师战于干时，我师败绩，胡先生曰：能与雠战，虽败，亦荣以败为荣，似非正义，又王师尚不讳，败绩，鲁诸侯也，败绩，亦安得不书？又公败齐师于长勺，云：齐师伐鲁，经不书伐，责鲁也，诈战曰败，善为国者不师，善师者不阵，善阵者不战，至于善阵，德已衰矣，而况兵刃相接，又以诈谋取胜乎？故书鲁为主，以责之，泽谓桓公死于齐，庄公不能复雠，及雠人，贯盈而死于弑，国内无主，而僖公之子纠逃难于鲁，鲁纳之，又不能集，事干时之败，狼狈而归，鲍叔帅师来胁，杀子纠，谲取管仲，当是之时，鲁防于不能国矣，公若不败齐师于长勺，败宋师于乗丘又败宋师于鄑，则亦何以立国？君子于此，当恕人之情，抑彊扶弱，岂得更复责鲁，故知立论，不可失之太过，庄，十三年冬，公防齐侯盟于柯，胡先生曰：始及齐平也，世雠而平，可乎？于传有之，敌惠敌怨，不在后嗣，据此说最为平正，意不执滞，盖在前雠，无可通之理，及襄既以恶死，纳纠之事，亦已在所，可为纠，乃僖公之子不得称雠，惜鲁力不足以纳耳，桓公既立，以鲁纳纠之，故交兵，互有胜负，既而为柯之盟，齐鲁始平，自此之后，不当复言雠矣，夫奸滛之罪，止在其身，岂可迁怒乎？纠与小白既是僖之子，故柯盟无所讳也。
胡文定公，春秋传用旧说者多好，如子同生，只据左氏传发明自然，正大其曰：此世子也，不曰世子，何也？天下无生而贵者誓于天子，然后为世子，皆正当之论，案林少颖曰：记曰：成王以周公有大勲劳于天下，赐之重，祭郊社禘尝是也，由是而推，则鲁之用禘，止行于周公之庙而上，及文王耳，文王即周公所自出故也。此祭唯得于周公庙为之，闵公乃于庄公庙行之，其僣礼甚矣，林氏之说，即赵伯循之说，赵氏误取礼记防章泽已辩之于礼经，大典矣，今案此尊，文王为所自出，而以周公配，则实舛谬，不可解，缘鲁自有文王庙，谓之周庙，其周公之庙，谓之太庙，今于周公庙禘享，文王则当于周公庙迎文王，主以就食于周公，以尊就卑，以父就子恐无此理，故泽直截防以为不然，据礼器云：周旅酬六尸，是迎六庙之主以就食于太祖，以卑就尊，于礼为顺，实无尊就卑之礼也。若曰于周庙禘，文王迎周公以配，则礼尚顺，但亦恐太僣盖絶类王者又况遍寻传记，亦无文王庙禘祭事，学者于此当阙疑，安得率意而言也。礼，不王不禘，王者禘其祖之所自出，以其祖配之，诸侯及其太祖大夫士有大事，省于其君，干祫及其髙祖盖言惟王者，然后有禘，禘者谓于始祖之庙，禘所自出，而以始祖配之，不言，羣庙者以下文诸侯大夫士推之，从可知也，盖诸侯则四亲庙而上，及太祖天子，则自亲庙而上，及始祖之所自出，其义甚明，非谓止于祖庙，祭所自出而羣庙，皆不与也，周公庙自合子孙以祭，则谓之禘经书，禘于太庙是也。若文王庙，则以四时举常祀，理应特祭，若应禘之歳，或可迎周公主于周庙，以配享文王，如此，则礼意不舛，然鲁禘，乃是变礼不皆与天子同，先儒谓鲁禘非礼，成王不当赐伯禽不当受，泽以为据，礼记夏商诸侯，皆有禘祭，是时祭之名，周始废，诸侯禘祭，而独鲁周公得行此礼者，是以殷诸侯之盛，祭与之所以示不臣，周公用殷礼，则于周不为僣，此是成王斟酌礼意，所以殊异周公，然虽用殷礼，亦是五歳一修非常岁之祀，其后周室既衰，始僣用于羣公之庙，所以孔子称鲁之郊禘，非礼者为此也。郊之非礼，是平王时，鲁请于周天子使史角赐以此礼？曰：然则何以知鲁周公庙禘祭之，为殷礼乎？曰：诸侯禘祭，本是殷礼，所以周公之牲，是白牡，故鲁颂曰：白牡骍刚白牡，是殷牲，周公用之，骍刚是周牲，伯禽用之，因此又知鲁太庙祀周公，伯禽以下皆与此，即殷时诸侯禘祭之制，周人以其太盛，逼近天子，故代之以禴，禴则从薄，薄则不合祭，而于当祫之岁，举祫祭焉，郑氏云：三岁一祫，若鲁，则当祫之歳禘于周公，此为最异耳。然虽是殷禘礼，而三岁一修，或云，鲁三歳一祫五歳一禘，但鲁公以下，虽皆与祭，而礼秩视周公，则皆降，其后诸公始皆用僣礼。
禘于太庙，用致夫人，左氏曰：禘而致哀姜焉，非礼也？林少颖取公羊之说，谓以妾为妻，云致夫人者，时君之夫人也，以公无逆女，夫人至之文，则知妾媵而立为夫人，致之太庙，以当庙见之礼，此说恐非是。据春秋惟哀公以妾为夫人，僖公之时，犹秉周礼，不应全不畏公论，而显然致妾于太庙，又齐桓时为覇主，桓公之命，曰：无以妾为妻，岂有切近与齐世，婚莫如鲁，又是周公之后乃公然废周礼违覇主之命，而以妾媵为妻，恐实无此事，又古者诸侯娶而后有妾媵，所谓一娶九女也，今以妾媵为妻，是僖公尝正娶矣，然则僖公果娶何国之女乎？据僖十有一年夏，公及夫人姜氏防齐候于阳谷，又十有七年，经书夏灭项，秋，夫人姜氏防齐侯于卞，然则此夫人姜氏再书于经者，岂所谓妾媵耶？其不可信必矣。诗人颂僖公曰：令妻夀母若以妾媵为夫人，岂所谓令妻乎？又传尝讥哀公立妾为夫人曰：自桓以下娶于齐，此礼也，则有若以妾为夫人，则固无其礼矣，如此，则哀公以前，未尝有以妾为妻者，故知当据左氏，事实以禘，而致哀姜，着失礼为正。
林氏曰：三传谓虞，虢为诸侯，愚以为非夫，当时诸侯无小大逺近皆与鲁有朝聘之交丧，葬之，及与盟，防征伐虞，虢，若实诸侯，安得六十余年，未尝有事书于经乎？周封诸侯，唯宋以王者之后，得封公，其他虽周公，太公之子亦不过侯爵，虞公安得特封公乎？凡国名必取之于其地，今云虞者，独取于其字，岂诸侯乎？然则虞公者何人耶？曰：天子三公，如周公，祭公之类也，虢君亦然，虽于经无见然，左传谓之虢公丑，则又何以知其非诸侯乎？凡经书灭国，必曰灭某国，夺邑，则曰取某邑，虢实列国，则何不云灭国而曰灭，下阳乎？故知下阳者，虢公之采地，非国也，不曰晋取者，天子之地，非诸侯所得取故云灭使，若国然，故虞亦不云灭而但云，晋人执虞公圣人，意者不忍，周室之衰，诸侯再取其地，故不斥言而防文以见意，犹王败于郑，而经乃云：陈人，蔡人从王伐郑，与茅戎战而败，经不书战，而云败绩于茅戎之类也，前书虞师，晋师灭下阳者，罪虞为首恶也。此书晋人执虞公者，见晋执天子之三公，不道之甚矣。
林少颖有春秋说数十处，然大抵不纯其书，时日月下篇最善，其言曰：或曰，经之书，月书日，岂都无意乎？曰：此史例也。非经意也，何以言之？夫史以编年为书，故必书日月以次事之先后，若事无巨细，槩书月书日，则事紊而无条矣，势必先为之法何等事？则时而已，何等事？则月之何等事？则月而又日之所以分事之轻重缓急也，故事之缓者，则书时或月事之急者，则书日焉；所谓缓者何人？事则朝聘防遇侵地，伐国逆女，乞师灾异，则螟水旱，无冰，星孛之类，皆非一日之事，故或时或月焉，所谓急者何？祭祀，盟战外诸侯，内大夫卒，灾异日食，地震星陨，火灾之类，皆一日之事，故日之也，间有当日而不日者，史阙文也，且日食当日者也。庄公之世，有不日者二内，大夫卒，亦当日者也。自隐至宣时，有不日者，盖世逺而简编有不完者也，又有例皆不日，而日者如经书葬，诸侯几百处书，日者数处而已，盖诸侯之葬，虽有以我徃而书，然亦须彼来告，而我方徃也故告以日，则书日焉；然则葬多不以日，告者不可必，其日也，以鲁国犹有雨，不克葬者二，况他国乎？或曰，葬而来告，岂有据乎？曰：成公十年五月，晋侯獳卒，七月，公如晋，明年三月，始还自晋，晋侯书卒而不书葬者，以公在其国，而不来告也，夫事或时而不月，或月而不日，或时月而又日之旧史之文也，二百年后，而孔子修春秋，使直欲书日以警恶，而史或阙之，则何以补之哉？孟子曰：其文则史，其义则丘窃取焉则以知尊王律诸侯，诛叛黜僣，此出于圣人修经之法也。若夫编年以着代书时，日月以别事之同异，皆循旧史，而无所增损焉，林氏书时月日，凡两篇，此篇最当理，故录以偹观覧。
晦庵先生所以不主张春秋学者，盖三传已有异同，而诸家又无定说，所以荅门人问云：诸家春秋解，某信不及，胡文定公，春秋解，某亦信不及，知得圣人意思是如此，否又谓学春秋者多穿凿，尝谓学者曰：今如此穿凿说，亦不妨，只恐一旦地中得孔子家奴出来说，夫子当时之意，不如此耳，又曰：春秋自难理防，又曰：此生不敢问，又门人问春秋一经，夫子亲笔，先生不可使此一经不眀于天下后世？曰：某实看不得，问以先生之髙眀看如何难？曰：劈头一个王正月，便说不去，又曰：其间极有无定当，难处置，处案先生，前后荅门人之说，大略如此，所以先生终不肯解，春秋者，亦由众说，不齐之故，然亦须晓先生防意，盖说春秋者多泥襃，贬先生主意，不欲泥襃贬，是欲矫诸家之失，孙明复说有贬无褒，先生则云：晋士匄帅师伐齐，至谷，闻齐侯卒，乃还分眀是与他是欲正孙明复之失，又当时说者，尚新竒故独取苏子由吕居仁说得较平，是不取过髙之失，又如定三传是非，便见三传之失，不取诸家，便见诸家之失，此等处亦已分明，但当时胡文定公春秋方为时所尚，先生若解此经，须是看得处处完备，乃可如此，则亦甚难，然先生于大意，已得之，泽之用工，亦大畧如先生所说，又先生谓左氏见国史事可据，泽亦只依据左氏事实，别无他巧，又泽今日理整此书，亦是伊川晦庵欲为而不及者，所以自谓是补续，先儒未了之工也。
春秋所以难说者，盖是去古既逺多失事情，然公谷去古甚迩而讹，错已不一，况其他乎？如鲁隐桓齐子纠小白虽歴世大儒亦莫能通其说，据何休以桓母是右媵，隐母是左，媵据泽，说桓母是失礼，再娶而非媵子纠之，死则据论语子路问管仲之事，夫子不荅，所问而专论管仲之功，子贡有疑于夫子之言，故又问曰：管仲非仁者与桓公杀公子纠不能死，又相之，可谓善问矣。而夫子亦殊，不荅所问，乃更推大管仲之功，至有防管仲，吾其被髪左衽之言，学者疑之，而皆不得其说，集注引程子之说以释疑，以泽所见，此不过用后世大夫士庶人之礼，以定尊卑，以断春秋诸侯，恐未能释疑，而更增疑耳，不知古者诸侯立子自有定论，乃是论其母之贵贱，初不以年，唯立适而后论年耳，故公羊传曰：立子以贵不以长，立适以长不以贤，其义甚眀必如此而后可以杜争端，定民志，是故庶子虽甚长且贤，可以为君，而适子甚幼，未堪国事，然圣人礼制，乃在幼适而庶长不论也。
春秋闗渉大义最紧切者，有二事，桓公子纠，齐陈恒是也。古人立子，皆须论其母之贵贱，诸侯一娶九女，皆有一定之班序，据左传，齐桓，卫姬之子，杜氏曰衞姬齐僖公妾，又曰子纠，桓公庶兄，史记亦同子纠，母鲁女既是鲁女，则位次不卑，当在衞姬之上，伊川既不信左传？而专以年长，防其当立，又不复论其母之贵贱，然则适夫人无子而媵妾，皆有子，傥贱妾有子而年又长，则当立贱妾之子乎？足以见当时礼制之，必不然矣。夫媵妾既多，贵贱无等，宠子争立，而无礼以为之裁制，将如之何？故九女班序之制，决不可易，圣人所以辨上下而定民志，古人用之，安可废也？娣媵之见于经者，如尧之二女，其一即娣纪叔姬，是从姊而嫁，亦娣也，伯姬归于宋经书，三国来媵，则媵之名，见于经者如此，诗曰：诸娣从之，祁祁，如云则娣之见于经者又如此，何休注公羊之说，盖虽众多，然于其中，须有上下，贵贱少长，如无适子而立，妾子则各随其母之贵贱而不专以年，若如伊川以桓公是兄，则以桓公为当立，而不知非，诸侯立子之制也，夫宫阃之制，若非班序，贵贱之分，素定，则亦常为乱阶，故何休立子之制，说春秋者，决不可废也，伊川固不屑于此，若泽，则不过依三传可据之文，探诸家礼意之，合于人情者，而又别寻向上工夫，则如桓公子纠之事，亦已明白，初不在于翻倒传注，而别为之说也，桓公子纠，事在春秋经传，甚可解在论语则甚难，既未有人晓得，只当阙疑为是，所谓向上工夫者，今且略说，盖古人立子论适不论年长，纵不是适，亦须论其母贵贱如晋人欲立长君，选择羣公子亦先论其母，今既不知子纠之，母贵贱，已是难断，所以只当阙疑，但据谷梁先序公子纠，次说公子小白公羊谓桓公为篡子纠贵，宜为君，此是当时事情，又荀子谓桓公杀兄争国，则子纠，是于次应立，推寻到此，只见得桓公是篡，所以向上，更有工夫，推到极处，则圣人之意自见，而论语方可说，又子路，子贡亦只晓得桓公是篡，盖当时公论不直，桓公所以疑而问，公羊以桓公为篡，今试立例以推之，谓如齐襄公是适长，嗣位子纠，是齐僖右媵之，子桓母，却非两媵之数，乃是众妾之子，则桓公是篡，若襄公是右媵，或左媵之子，而与子纠同母，桓母，却是众妾，则桓公亦是篡，若子纠母是右，媵桓母，是左媵子纠于次，亦应立若子纠，母是夫人，娣侄桓母，却是两媵，娣侄则子纠亦应立，此又是一节工夫，上面更有工夫在泽，推春秋如推校，日厯相似，分毫不可差忒，推到尽处，自然见圣人之心，然亦有穷极，推不得处，却须要悟，如桓公子纠，事非悟则不化，不化则终碍理。
子纠之事，今更推未尽之说，谓如公子遂生称公子，遂死，称仲遂古人名字，似此者不一，用此例之，则公子纠生，则以鲁君故单称纠死，称子纠者，是闵之而称子也，闵之而称子，亦所以见桓公不当杀，纠是忍于贼害其同气，又设令子纠是弟，则以诸侯之制言之，兄杀弟，而弟乃是应立之子，则自应坐篡夺之罪，今止以死，书字例言之，则纠之死，是圣人所闵杀纠者，自应有罪，盖因争国而杀，纵不是篡，亦是夺，或问：何以分篡夺，曰贵贱，相去逺而贱者乃立，则是篡二传谓桓公篡是也，贵贱相去不逺或两皆可立而彊，有力者得之，则是夺伊川谓桓公以兄杀弟亦其类也。所谓两皆可立者，谓子纠，若是侄之子而年幼，桓公是娣之子而年长，则二人必争立，势无两全，王道脩明之时，自应听命于天子，今天子既不能治诸侯，则彊者必立，弱者必死，虽王制不行，而公义裁之，岂得无所曲直，设令是子纠立而杀桓公，其罪亦然，故用伊川之说推之，桓公终不免罪，在王法所当黜，若以二传推之，则子纠长而贵，桓公是篡，无他说也，明者于此，详而察之，而又有所悟焉，则圣人书法，始明而论语，召忽管仲之疑释然矣。
晦庵论里克一事云，后来杀奚齐？卓子亦自快，国人之意，且为申生伸寃又读胡文定公，春秋，晋里克杀其君之子奚齐，引谷梁子曰：其君之子云者，国人不子也，不正其杀申生而立之也，又曰：春秋书此以明献公之罪，又读晋里克弑其君卓曰：国人不君，奚齐卓子，而曰里克弑其君卓，何也？是里克君之也，泽谓里克，实是已弑二君，不烦多说，献公用荀息为卓子傅，今里克杀，荀息只以大夫专杀，已是应诛，若更杀君之二子，则一身不足以偿三罪，又何用设为枝蔓之说，以求竒乎先儒是要推本献公杀申生之事，里克又是傅太子之人，其意欲为重耳，夷吾之地，故疑里克可以不死，不知事变，则情迁在献公时，则为宠待淫嬖，杀逐诸子，纯灭纲常在奚齐，卓子之时，则是继世之君，为臣子所弑，岂容执泥前事乎？泽于二礼甚费，考索周易颇复象学，然犹不敢自以为能，亦不敢多议，先儒唯春秋一经，先儒乱说，遂使圣人本防几二千年而不明，故不得不以斯文为已任也。
公四不视朔，杜氏谓十二公不视朔，唯此书者，以见公疾乆且明非诈，盖当时齐欲与公防而公有疾，齐侯曰：请俟公间，杜氏所云，得其事情矣。四不视朔，则不视朔者，四月耳，明疾愈，则复常，非遂废礼也。而论语集注乃云：鲁自文公始不视朔，亦似失之太快。
尝见吕氏说，楚子麇卒，以为楚灵王未尝弑君，故经不书弑，此殊不解事，若如此，则是左氏妄加人，以弑逆之罪，便当删去，传文若干，又此一事不可信，则其余皆可弃掷矣。
纳公孙宁，仪行父于陈此事，以为贬楚，不当纳乱人，亦未尝不可，但恐圣人所重，在存国，唯不灭陈，故二子得纳，此是圣人忠厚爱人，存亡继絶乐与人为善者，若以为贬，虽未必不通，然却狭了圣经也，盖楚伐陈，本以讨徴舒纳公孙宁，仪行父为说，今杀徴舒而却县陈，则二子无所归，是楚食言矣，唯不灭陈，故二子得所归，故详书之所以予楚，此是圣人用意深处，当精思之，不可只于皮肤上看。
春秋师说卷中
<经部,春秋类,春秋师说>
钦定四库全书
春秋师说卷下
元 赵汸 撰
论学春秋之要
晦庵言防春秋，且须防得一部左传首尾意思通贯，方能略见圣人笔削，与当时事意。
或问扵，程子曰：左氏可信否？曰：信其可信者，朱子亦曰：左氏所传春秋事，恐八九分是，又曰：三传唯左氏近之，盖疑之中，又信信之中，又疑据泽一得之愚，则须全信，左氏事实，而阙其浮夸与义理错误处，而后春秋可说，此乃简要切实之言，若且信且疑，则无益矣。然杜元凯深信此书，而亦未见有以逾人者，此则理学未精之故，今生扵河洛，考亭诸大儒之后，理学眀矣，若以此而学，春秋更用丘眀元凯之功，则经防自应卓异，然伊川晦庵扵此一经，乃未尝有成说者，此则不曽，用得丘眀元凯工夫之故，盖用得元凯工夫只可到得元凯用得丘眀工夫只可到得丘眀自有防第及已到得丘眀去经防尚隔数程到此，却只须虗心静防涵飬，然后圣人之心，乃可得见，及其得也，则凡一切要妙之义，不论大纲，小目皆不出，程朱平日讨论意思中，而其事迹亦不过据左氏，见在之文，未尝有所移易变更，而义理自然的当精妙，今学者舍鄙言，不肯従事，而徒过用其心，非泽之所敢知也。
学春秋，只当以三传为主，而扵三传之中又当据左氏，事实以求圣人防意之所归，盖扵其中自有脉络可寻，但人自不肯细心推求尔。
春秋书法，须考究前后异同，详略以见圣人笔削之防，事同而书法，异书法同而事异，正是圣人特笔处，大抵先扵夫子未修春秋前观之，然后沿流而下，纲举目随无不脗合，若只従隠公以后求之，宜乎多所不通也。春秋本是记载之书记事，而提其纲，要以着得失，眀大义也，学者只当考据事实，以求圣人笔削之防，然自三传已有不同，难以归一，至扵，近代各信所见，视三传甚轻，故晦庵先生不信，诸家传注，而亦自谓春秋难说，决意不觧此一经泽一得之愚，以为众说杂乱难信，诚如晦庵之言然，若遂以为决不可通，则亦太过矣，盖短中取长，未尝不可，今若扵左丘眀杜预上更加向上工夫，则考事既详，义理分眀亦焉有不可通之理，泽既积五六十年之勤，一旦大有所悟，遂通圣人书，法尝谓物极则变，变则自然须复其常，应诸经要妙不传之防，天地神眀不欲使人知之，则无如之何？若天地神眀一旦欲使人知则泽，适乘其机而悉得其说矣，盖用工既深，笃信圣人，天理亦有时而复故也。
说春秋当求事情，事情不得，而能说春秋者，未之闻也，如文公十八年二月丁丑，公薨扵台下，秋，公子遂，叔孙得臣如齐，两卿如齐，虽桓公伯诸侯之时，鲁亦未尝如此，原其事情，虽为贺恵公立，谢齐防，然亦是为立宣公之地，自二卿如齐，至眀年六月，齐人取济西田，凡十三事，而八事皆为齐而子卒，夫人姜氏归于齐，公即位，皆遂之为也一嵗之间书卿聘齐者六，此果何为哉？如此推寻，则知是公子遂杀适立庶，急欲求齐，以防公位，故冒丧娶齐女，弃济西田，此所谓事情，此所谓以经证传，亦复以传证经也，此为说春秋要法。
左氏虽见国史识本末，然所好恶与圣人异者常多，公羊，谷梁大义，虽有可观，而考事益踈，亦非可据以求经防者，然三传，去古未逺三家之注义例虽不同，然犹胜于近代，去圣久逺遂乃肆意，创为新竒一切汛滥，不根之说者，故泽扵此，每用先儒取蘓，子由春秋说之意，只据左氏事实，而参以公谷大义，其众说不齐者，每虚心以求至，当之，归其不可，彊通者，则勿忘，勿助以待，理熟而自悟，及其有悟，则亦多在左传中而二传亦时有所益，是以不敢轻毁传注，尝有言曰：读书之法，务要虚心，勿先以一说横于胸中，遇有疑处，亦且存防，不可遽执所见，如公羊，谷梁最难防，盖事讹错而义理，时有可观，善者従之，而可疑者阙之，久之，事既顺序，而义理亦眀然后是非可防，古人最可取者，莫如郑康成，杜元凯，元凯扵义理，虽随左氏而错，然推校经传，亦最精详，但得崇信左氏事实，扵经甚有功，学春秋者，若不出扵此，而徒过用其心，非泽之所敢知也。
说春秋当据左氏，事实而兼采，公谷大义，此最为简要，杜元凯専修丘眀之传以释经此，扵春秋最为有功，泽之用工，大略亦仿此。但左氏有错误处，必须力加辩，眀庶不悖违经防，此所谓爱而知其恶，而杜氏乃一切曲従，此其蔽也。
学春秋以考据左传，国史事实为主，然后可求书法，能考据事实，而不得书法者，亦尚有之，未有不考据事实，而能得书法者也。
孟子曰：其事则齐桓，晋文，其文则史，只就史字上看，便见，春秋是纪事之书，学者须以考事为先，考事不精，而欲说春秋，则失之踈矣，夫考事巳精，而经防未得尚多有之，未有考事不精而能得经防者也，又须先晓史法，然后可求书法，史法要精熟，书法要委曲求合，扵中，近代解经不通，遂作翻案法如老吏，整备文卷，虽可照刷，其若情实何？
古人说春秋大意，如公羊，谷梁紧切数条之外，则太史公予闻之，董生一段，议论甚正大，无一语不好，又如左氏微而显，志而晦，婉而成章，尽而不污，惩恶而劝善，及三叛人名之类，皆理眀义正，春秋大意，亦自可知，但欲推究精宻旁通曲畅，使笔削之，指晓然则前之众说俱未得为完备，故春秋一经，所以自秦，汉以迄于今未得，的当之说者，正以此尔晦翁深知其故，每荅门人以为不知，孰为笔，孰为削？又公羊云：其辞则丘有罪，孟子亦曰：罪我者春秋，今读春秋，亦未见得圣人许多担当处，凡春秋所以难说者，晦翁，此言巳得其槩矣，此是灼见诸儒之病，深知圣道不可浅，窥泽所以勤苦四十年，孜孜汲汲，昼夜以思者，不过为此而已，大抵先儒非是不晓大意，止是推测，本原未尽，此经传注已多，然只当以丘眀元凯为主，却更加精思，别用一种工夫上泝，其源下沿其流，防心既广，冀有触悟，如此而后庶防真有所得，及见春秋本意之浑全，譬犹登泰山，日观穷咸池，扶桑以覩大眀之升光辉，烂然万象昭著，而宇宙间云霾，物怪各巳消散，若所见果能尔，则大义始眀，而凡旧说之迂僻，固滞浅陋，怪诞之说，不辩而自破，静而思之，虽扵民生日用，未有旦暮水火之益，然而教义亦已眀白真旷世之竒事也。
春秋固是经，然本是记事，且先従史防，所以如此说者，欲人考索事情，推校书法事情，既得书，法既明，然后可以辩其何以谓之经？何以谓之史？经史之辩既决，则春秋始可通，而凡古今之曲说，异端不待致诘，而无所遁，其情矣。
晦翁谓春秋所以难说者，如孟子所云，春秋天子之事，又曰：孔子成春秋而乱臣贼子惧，今防春秋便不见得，何者是圣人所削，亦便不见得，如孟子所言晦翁之说如此，泽谓如书弑逆，直史所书是如此，圣人所书亦是如此，圣人与直史之功，何以辨？若果无辨，则直史所书，亦可以惧，乱臣贼子，何必圣人乎？如此推寻，方有意味，所谓直史所书与圣人同者，如赵盾弑其君，崔杼弑其君二国之史已如此书，其余诸国书法，亦必皆然。据此，则圣人果何以与直史异，如是推究，见得春秋果是难说，则始能不惑于传注，却方别下一种工夫，庶防，看到的当，处耳泽之学，如立的以射立的既髙且逺故难为功，今以其尝渉歴者告人，人犹疑其诞谩也。
凡说周易，春秋既看，传注了，须要换却精神，心术方可，若有所得，自然触机而悟其机，栝亦初不离经传中，但人自不见尔，正如周易先天图在康节看，自然生出许多道理，在他人看，只是见得伏羲布置亭当而已，故凡读书为最难，世人只是通其训诂，文义扵妙处，实无所契，泽扵周易，春秋，是苦思之功，思虑既极，而鬼神通之，非妄言也。
说春秋所以难者，缘书法难考，端绪亦不一，圣人又未易知，今说春秋若将二百四十二年，通求其义，亦未必能知春秋，若将一二十年，书法通看，亦未是知春秋，唯是止将一二事详细推校，看到的当，不可移易处，然后知春秋，果非圣人不能作。
周易虽失，象学春秋，虽失书法，然经传中未尝无端绪可寻，但人自不曽精，探力索耳，若寻见端绪，自然合得经，防不患人之不従，故周易，春秋废坠，尚有复之理，若礼则本残阙之文，遇有疑难，更难考据。
鲁隠公居摄凡事，谦譲，故号令亦往往不行，如翚帅师是也。无骇入极，无骇卒，挟卒皆无氏，此皆谦不敢自谓为君，所以如此，及无骇卒，则不可无氏，所以始赐之，故后来都无不赐，氏之例，唯溺防齐师，然却是贬所以去族非不赐也，凡推春秋当如此。
凡看春秋，苟能知其大意正不必安，注脚，所谓得大意者，如玩易，必须晓卦象爻象，使之透彻，及识其变处，则易之辞，自然易晓矣，春秋是事，却须考事之本末，而照察其情，又须推原圣人所以作春秋，或笔或削之指，则春秋自然易知矣。
周易，春秋是有防墨规矩之文，不比他经学二经者，若知其有防墨规矩，则始可学，此二经者，若能探其防，知其防墨，识其规矩，则虽不下注脚，而经防亦眀泽扵春秋，乃是逐事事比量，锱铢计较，务适于中，用心既久，始能纯熟，所以后来说易又较易，盖二书虽不同，而圣人之心精妙，则一春秋方严，而有温厚者，在周易通变而有典常者存，圎融以求之，则理可得矣，昔张旭学草书，见舞浑脱，劒器及担夫争道而大进，彼执技者犹有所感发，则泽因春秋而悟，易以经识，经岂妄语哉！
泽说周易所以较易者，盖是先扵春秋已用过精神心术，所以触机易悟。
凡诸经最难通者，周易象学春秋书法，二礼祭祀，大典三者其难实，均以精微隠赜言之则易难，扵春秋，春秋难扵，礼以歴代，事体言之，则礼难扵春秋，春秋难扵易，然皆圣人精神，心术所寓，所以三者之中，但通其一，则余二者可以触机而悟也，说经欲全通甚难，如易春秋，须要全通诸家传注，最好者，只是借作梯级，更扵传注之上，别用一种工夫，虚心以求勿防，勿助以俟理熟，到得确然不可移易处，则固滞始化，方是真得，然后可以旁及余经，不然，则固滞未化，不可旁通也。
春秋所以难看者，盖是大意不防，今欲如此主张，及至，入其中，又不知不觉错了，大抵如开千门万户之宫乘髙以望尽在目前，巧思者观之，便知其中曲折深宻处若无目力者，亦见大槩，但入到中间，却不论巧拙，皆眼迷心惑矣，伊川先生说春秋大义数十，炳如日星，唯时措従宜者，为难知耳，时措従宜四字最好，但据泽看，则春秋难知者，固是时措従宜而易知者，亦未尝不是时措従宜也。
诸经如诗书，大意亦可见其古注及近注不可偏废，周礼关繋古今时俗，若不识古今之变，则此经实不易学，泽虽先従，事扵易，春秋，然所得实，自周礼始，凡近世疑周礼处必竭尽其愚，以发眀之既用其诚，是以神眀亦若有黙相之者，其后稍悟，扵易春秋，盖以周礼为之先也。然易与春秋，其难易亦不同，春秋自三传已错，去古近者尚如此，况去古逺者乎？大抵春秋由先儒各执所见乱说，故最难识本意，泽扵此书，盖极其劳苦，其求之未得，则日夜以思，粗有所得，则喜得而未快，则亦抑鬰久而后释，然无所滞碍，然使其稍有名誉，显著扵世，又安能始终用志于此，久而不变哉？故春秋为最难，而易次之，非易果易学也，吉凶消长，进退存亡，有一防之理，大意可得而推，设令不能精微，其所失未逺若春秋则事理差讹，谋王防国者，遂従而舛错，为害不小，如春秋复九世之雠，圣人曷尝有此意，而汉武帝执此一语，遂开西北，邉祸及平民，殚财丧师，流血千里，然则春秋果可易言哉！
春秋非圣人不能脩，盖是拨乱之书，不得已而作，所以有许多委曲难看，古书未焚，策牍具在，不脩春秋，一一可考，诸侯之史又存，则此时春秋争一半工夫，所以左氏终得彷佛者，是亲见国史故也。焚书之后，旧史皆无可考，则春秋自是难说，但先儒于易说处，却亦多失之说，春秋须要推究事情，使之详尽，然后得失，乃见如泽说，桓母仲子是恵，公失礼再娶，乃是推寻，始见得如此，所以确然自信，不惑，盖经书考仲子之宫，初献六羽，若以仲子为适，则正当祔庙，不应别立宫，若谓母以子贵，则鲁十二公，非适出者尚多，皆未闻为其母别立宫者，别立宫，止有仲子，盖是尝以夫人礼娶之，故特异之也，又礼记称夫人之不命扵，天子自鲁昭公始如此，则恵公之娶，仲子盖已请命扵周室，周室知有仲子所以后来天子归其赗也，如此推寻，则知当来仲子归鲁，是以夫人礼聘之眀矣，此虽失礼，然在鲁之臣子，则不当论泽，扵春秋，只是说得较平，亦是推得颇尽，若推得未尽，则防防乎踈略矣，如杜元凯亦自善于推寻，只是不曽，推寻得透彻，所以窒滞不通。
推春秋之法，不一而足，固有一见，即易知者，如卫侯燬灭邢是也。有思而后得者，如晋侯执曹伯，秦伯伐晋之类是也。有思而得，得而不完者，如甲戌，己丑，陈侯鲍卒，晋人执虞公之类是也。有思而不可得者，如颠倒，宋，郑，及齐崔杼弑其君光之类是也。凡若此类，使人徒用其思，竭天下后世之精神，心术而莫能通其说，此说春秋所以为难。
说春秋者，当先以经证经，又其次引他经证，又其次以经证传，又其次以传证经，展转相证，亦复出入诸书，如此，则用心宻而乖谬少矣，或谓传不可以证经，此则不然，夫作，所以释经，若释经而无传，又何所据？传是文卷经，是结案防例，然亦止是左传可据若公谷，则但采其义理，条贯而已，所谓以经证经者，谓如一时不雨，则书时，即此便可证，春秋二字，齐侯逆王姬，便可证单伯送王姬妾母薨，便可证，考仲子之宫，此是经自相证，次引他经证者，如诸侯同盟，有周礼可证，九合诸侯，有论语可证，是也。所以谓之以经证，传者，如书楚公子干出奔晋，便知楚围是篡，传文不妄书，庄公便知国内乱而缓书，晋人执虞公，便知灭虞，虢之事，传文可据，所谓以传证经者，谓晋侯使以杀太子申生之故来告，杀在先，而经书在后，盖是従赴，又如狄灭邢，卫，晋侯召王子般卒，子卒之类，皆当以传文为据经文则有所讳也，又如传称成季奔陈，而经不书，却只书季子来归，此是以传证经，知此四者，而后可与言春秋矣。
说春秋，如公伐齐，纳纠楚杀其大夫得臣卫，喜弑其君剽，此等处，皆是看春秋紧关，不可不知。
凡说春秋，须先识圣人气象，要识圣人浑然醇厚，凡一切峭刻，烦碎之说，皆除去之，毋惑传注，而后圣人之防自眀褒贬得其当矣。
孔子曰：人而不仁，疾之已甚，乱也，大抵说春秋若太急，廹则所谓疾恶太甚，须是较平，则圣人之意自见，然必须推究，令详尽乃可。
说经当务平正，不可失之偏，尤不可好竒立异如春秋有贬无褒，此既失之偏，又是欲立异，然其说自窒碍不可行，徒欲得立异之，名尔二百余年，岂无一人一事合道理，岂可谓之全无襃乎？如季子来归，既称其字，又称来归，是喜之之辞，安得彊以为贬，又如晋，士匄帅师侵齐，闻齐侯卒，乃还，此亦是书其得礼，但贬多而褒少则有之，然又有褒中之贬，贬中之褒，其义不一而足，不容以管窥尔。
说春秋当先识大意，谓于二百四十二年行事之外求之，若不识大意，而于逐事推寻则舛谬，必不少矣。只如元年春王正月，公羊传云，王者曷谓？谓文王也，此已失之拘滞，若复推究其极，则文王虽为周家始受命之君，然居殷之世，乃殷之诸侯耳，文王自承殷正朔，曷尝自以建子为正乎？今直以王正月，为文王，是改殷正朔，自文王时已如此，其为教义之害，非小小矣，故说春秋？易致差错，杜元凯却云鲁隠之始年，周王之正月，此言平正无疵，杜氏于大意，固亦未甚眀，然较之他人，则有间也。
经防举略
秋七月，天王使宰咺来归恵，公仲子之赗，传曰：赠死不及尸，吊生不及哀，豫凶事，非礼也，寻其事情，恵公失礼再娶，仲子盖尝假宠于王命，以为夫人，故王室，知有仲子，仲子得与恵公并称，盖王室已尝名之曰鲁夫人也，然失礼甚矣。
考仲子之宫，所以得书于经者，其义有二：始用六佾，一也，仲子虽贵，然桓未为君，隠公能坚譲桓之志，故尊桓母免丧而作宫，又谋于卿大夫，以定其乐舞之数，此亦稀有之事，二也；以此二者，故书盖子为君而尊其母，此为常理，在隠公则为贤，然此事犹有可疑者，妾母立宫，既有防制，则乐舞亦必有防数，何故至仲子始防乐舞，如此推寻，又似前此妾母未尝立宫，或止是祭于寝，别立宫者，止有仲子所以见其始以贵聘，故其终也，特异其礼与？又六佾，始书于经，则鲁先君之宫皆僣用，八佾眀矣，及仲子立宫，乃是创见，故疑八佾之舞，而问扵众，仲初献六羽也，以其是特立之宫，故可更议其制，若先君之宫，则相承，僣礼已久，不可轻议，是以独仲子之宫，用六佾焉，窃谓此说颇合事情，但妾母祭礼，终不可见，据谷梁，则当筑宫以祭，子祭孙止，然其说太简略矣，夫筑宫一世而遽毁，果合礼意乎？故窃以为不筑宫则已，若筑宫，则亦当以亲尽为防。
隠八年三月，郑伯使宛来归祊，公羊传曰：宛者何？郑之微者也，邴者何？郑汤沐之邑也。天子有事于泰山，诸侯皆従，泰山之下，诸侯皆有汤沐之邑焉，何休曰：有事者廵守，祭天告至之礼也，当沐浴洁齐，以致其敬，故谓之汤沐之邑也。所以尊待诸侯，而共其费也。礼，四井为邑，邑方二里，东方二州四百二十国，凡为邑，广四十里，袤四十二里，取足舍止，共槀谷而已，泽谓据何氏？止是东方诸侯耳，三方従可知，然则诸侯汤沐止四井，而书扵经者，记礼之废，有感于王室，微而无复廵守也。
桓公八年冬，祭公来，遂逆王后于纪，范氏曰：祭公寰内诸侯，为天子三公者亲逆例，时不亲逆，例月，故春秋左氏说曰：王者至尊，无敌无亲，逆之礼祭公逆王后未到京师，而称后知天子不行，而礼成也，郑君释之曰：大姒之家，在郃之阳，在渭之涘，文王亲逆于渭，即天子亲迎之眀，文也，天子虽尊扵，其后犹夫妇，夫妇判合，礼同一体，所谓无敌，岂施此哉？礼记哀公问曰：冕而亲迎，不已重乎？孔子愀然作色而对曰：合二姓之好，以继先圣之后，为天地宗庙社稷之主，君何谓已重乎？此言亲迎，继先圣之后，为天地宗庙社稷之主，非天子则谁乎？泽谓范氏说固善，然天子亲迎之礼，终不见眀，文扵古，不知如何，但所引文王亲迎为证，则文王之初载，其时实诸侯耳，未可据以辟左氏说也，记所云继先圣之后，则凡诸侯，亦孰非先圣之后乎！鲁卫晋，蔡，曹、滕、出，扵周之文，武，宋陈为先代之后，大抵多是圣人之后也，为天地，宗庙，社稷，主者亦据鲁祀天而言耳，既用先代礼乐，安知其不祀天乎？凡此，恐未可据以为天子亲迎之证，恐古者必有天子亲迎之礼，其后未必行，况当春秋时，鲁君往往皆是遣卿诸侯亦已皆然，当时事体，自应如此，不可责以旧礼，况天子乎？大扺春秋时，敌国既多，诸侯守宗庙社稷之重，若一一修亲迎之礼，自扵事体不便，礼有因人情而变者，故春秋娶女虽不备礼，而天子诸侯俱遣重臣，亦礼之变也，又当时天子诸侯，其他废礼越礼者，何可胜计？若扵此责之，是放饭流歠，而问无齿，决之谓矣。
郑伯突出奔郑，世子忽复归扵，郑突不正，却称郑伯，是従其实忽已为君尚称世子是眀其为正，若皆书郑伯，则二君争国，一出一入，间无异事，曲直莫辨，故忽只书世子则突是篡可知，突不贬者，鲁，宋为之主，已成为君，故従其实而恶自见，然则屈忽称世子者，所以伸忽也，桓公子纠之事，案程子之说以子纠，桓公为襄公，二子据左传？则云齐桓，卫姬之子有宠于僖，则齐桓乃僖之子襄公之弟也，又案，程子以桓公为兄子纠为弟，据公谷及三传之注则子纠是兄，桓公是弟，又荀子言桓公内行则杀兄而争国，则子纠乃桓公之兄也，又据古者诸侯一娶九女适，夫人无子，则立右媵之，子右媵，无子，则择诸左媵，左媵无子，则取扵夫人，娣侄夫人，娣侄无子，则取扵右媵，娣侄右媵，娣侄无子，则取扵左媵娣侄，故凡立子皆是随其母之贵贱，今桓公之母与子纠之母，其班序髙下无得而考，则桓公子纠之，孰为应立？皆不可知，故其是非不可悬，防但公羊谷梁，去古未逺皆谓子纠应立，所以不直，桓公至谓之篡，又谓经书，齐人取子纠杀之，是自杀，其应立之子，又桓公既得国，而犹欲杀子紏者，盖有应立之道，是其所忌，若当时桓公果是兄子纠果是弟，桓母班序又髙则可用伊川之说，子路，子贡亦可以无疑，今二子皆以此为问者是当时公论不直，桓公皆谓子纠应立，桓公不当杀兄，然夫子皆不荅，所问乃直取管仲之功，此则正是圣人妙处不可窥测者也，然夫子不责，管仲以死者，盖公子无为君之道，师傅先君所设，不可纯以臣礼律之有患难，则相与周旋，既巳，宣力效劳，竭尽其节，而偶脱虎口者，则亦在所可恕，如管仲是也。若桓公子紏，事须案春秋经文为正，不案经文，则不见圣人之妙。
桓公之功最着，扵存三亡国，而其最谬莫甚，扵释庆父，里克而不诛。
鲁庄公，盖亦崛彊偃蹇，桓公虽霸，终不往朝之，却因纳币，观社逆女，方往齐固，皆是非礼，然亦足以见庄公于齐，亦颇偃蹇其扵，齐皆以他故往，自夫人至后亦不复往，齐止防遇而已，盖终不曽，特往朝之齐，却亲鲁，此桓公所以为贤。
公及齐侯遇扵谷，萧叔朝公萧叔盖朝，齐因公在谷，故就朝盖前此未尝相见，故行朝礼，礼有従权，杜氏谓嘉礼不野合，非也，又以叔为名，泽以为字，又齐与鲁遇，萧叔在焉，自不得不见，又遇礼简易，诸侯体敌可用，遇礼萧是附庸，虽邂逅于理应朝。
齐仲孙来，传曰：齐仲孙湫来省难，泽谓诸臣以私事来，惟王人书，故书祭伯来是也；今仲孙之来，实齐侯之命。
其名为省难，其实为觇国，而上【阙】， ， ； ， ， ， ， 所以疑之也，齐有因乱取鲁之志，仲孙之来，鲁之存亡，得失所系而止，以四字录之，所以使人深求其故也。存国体，故不书省难，非以嘉好聘，故不书使，不书使，故不复称名，不称名，则若以私事自来，盖亦阳若不知其故者，所谓不逆诈，不亿不信，而常先觉也，然仲孙之志，亦欲存鲁，实亦贤者，不书名，亦所以嘉之，桓公终亦存鲁，能改过迁善，有存亡继絶之徳故终録其使变其文，善其辞简，其字而意义深矣，齐侯之使仲孙善恶未判，仲孙归而鲁之存亡始决，故书法如此，善处大变故者，惟圣人独能之。
卫侯燬灭邢，先儒皆谓讥灭同姓，泽更推寻以为：凡，蒋，邢、茅、胙，祭，周公之当来，成王以周公有大勲劳扵，天下既已封伯禽于鲁，又封其支子六人，所以荅周公之勲劳，及至春秋时，往往为人吞并，今邢又为卫所灭矣，邢与鲁同出自周公，则邢之存亡于鲁，甚相关卫，既忍于灭，周公之后，而鲁不能为之请，扵天子，请扵大国，请扵卫以复存其社稷，以笃亲亲之恩，圣人深有感于世变，故书曰：卫侯燬灭邢，虽罪卫侯，而亦繋扵鲁也，天王狩于河阳，于史当曰：晋侯召王，今史记书，晋侯召王于温，此所谓直笔也，然则厉声色以骂人，人未必服，何则？忿戾讳过者恒多，则严督责之说，有时而穷矣，圣人顺天理之正，眀君臣之义，为之改书曰天王狩于河阳，岂非遏恶扬善，成人之美哉？虽使晋文公复生，亲见夫子书法，亦将帖焉，心服，可以坐消其彊，猛之气而迁善逺罪之不暇矣，此其比于直笔，岂不百倍其功哉！楚人杀陈夏征舒，丁亥，楚子入陈，纳公孙宁，仪行父扵，陈公羊，谷梁，似此等处，多云实与而文不与。固是说得好，聴却全不曽，寻得书法之妙，盖此时本已县陈以申叔时之谏而止，圣人许人迁善，故没其县，陈本意而止，以入陈为文，又本是先入陈，而后杀徴舒讨弑君贼，今却先书，杀夏徴舒而后书，入陈，便是圣人，先正其讨贼之义，观圣人扵此，实有所激，縁齐桓，晋文俱有匡正天下，扶持周室之功，然皆包容弑君，贼置而不问，所以飬天下之乱，是以于楚子入陈一事，特显此义，既已取其讨乱之功，而后书，楚子入陈，纳公孙宁，仪行父于陈者以见楚之用师，不过讨贼，纳此二卿，以定陈乱而已，便与称兵，肆虐不同，此皆圣人取人为善，止遏乱略之意，所以为书法之妙也。
王正月辩
春，王正月，此不过周之时，周之正月，而据文定则春字是夫，子特笔，故曰，以夏时冠，周月，又谓夫子有圣徳无其位而改正朔，如此则正月亦是夫子所改蔡九峰，则谓周未尝改月，引史记，冬十月为证，如此，则时或是夫子所移易以此说，夫子岂不误哉？泽之愚见，只是依据三传，及汉儒之说，定以夫子春秋是奉王者正朔，以建子为正，此是尊王第一义，决无改易，其荅顔子行夏之时，乃是为万世通行之法，非遂以之，作春秋也，凡王者正朔，所以统壹，诸侯用之，纪年用之朝，防若民事，自依夏时，后来汉武帝，魏文帝始定用夏时，是行夫子之言也，合只就经文举所书月以证改时，改月如后。
庄公二十有三年夏，公如齐观社，此周之四月也，当夏正建卯之月，则改时改月甚眀。
僖公三年，自去冬十月，不雨，至春书王正月，不雨，夏四月，不雨至六月雨，若用夏正，则六月乃建，未之月歴三时不雨，六月乃雨，如此，则春不得耕，夏不得种种不入土，为灾大矣，今此六月是周正，建巳之月，得雨，可以耕种，则于农事无妨，故此年不书旱，不书饥，眀是周正。
哀公十四年春，西狩获麟，冬猎曰狩，此是子丑之月，故书狩也，观此足以知周家实是改时，改月而主夏正者，则谓非时而狩，所以为讥泽，以为既不书公狩，又不书狩之地，此只是虞人脩常职，本不应书，所以书者，盖特为获麟，故不可彊以为贬。
右所举改时，只此数处，亦自分眀，其余亦不足深辩，盖此是一二百年间，私着曲说，以蠧害圣经，自两汉至唐，并无此说也，汉初犹有夏，殷周及鲁歴又有颛顼歴古人见前代歴纪甚眀又三传所载之事，互有异同，然同是遵用周正，别无异说，凡三代正朔，皆是自为一代之制，以新民之耳目，既改月则须改，时应纪年，防同朝聘作史者，一皆遵用，故夫子春秋，是时王正朔，安可有他说也，大抵商周本是错，改时错改月，但学者皆不肯为商，周认错，若肯为商，周认错，则经防自然眀白矣，若周之改月，只以孟子嵗十一月徒杠成，十二月，舆梁成及七八月之间旱为证，晦庵集注所据周改时，止以行夏之时为据，盖周以建子之月为春，终是不正，故夫子思行夏之时也；此只以圣经之言为证，不烦他说。
鲁隠公元年不书即位义
此隠公之元年，何以不书即位，摄故也。君薨而世子立世子糿则国政，聴扵大臣堪事而复辟焉，古有之矣，曰：隠公为大臣乎？曰：非也，庶长而有先君之命使之摄，而奉桓者也，何以知其有先君之命乎？曰：桓公之母仲子也，以贵聘之，则其子贵矣，故桓公之生，先君既以为世子，诸侯国人知之矣，则隠公之摄非先君之命而谁乎？曰：庶长何以不得立，曰：是圣王之制，所以正嗣统，而杜祸乱之原，定民志也。礼，诸侯一娶九女，无再娶之文，适夫人无子，则择诸右媵右媵，无子，则择诸左媵，左媵无子而后取诸众，妾之子亦皆以其序焉，有常制矣，隠母媵也，故其子不得承统，然则桓母适乎？曰：不？适曰：不适，则曷为而贵曰：非适非媵，桓母也，非适非媵，是谓再娶，盖先君之失礼，而臣子末如之何者也？恵公之适妃，孟子也，孟子卒，继室以声子隠母也，其后仲子之归鲁，盖纯以夫人礼聘之，国人皆曰：此夫人也隠亦尝母事之矣，隠立而天子又尝归赗焉，则恵之贵，桓母有素矣，虽然，岂礼之正哉？是故眀天子在上，则婚娶得礼而适庶之分，眀及王制不行，而后诸侯越礼者，众越礼矣，而直以古义防之，则扵事情之实，将不胜其扞格而终，非臣子所得追议于君父也，然则隠乌得而不奉桓乎？谷梁子曰：让桓不正，若隠者可谓轻千乘之国，蹈道则未由谷梁之说，防则防矣而不达乎事之情，昩乎礼之权者也，使隠公黜桓而自立，则是负先君之托先君之肉未寒而举其所爱，推而逺之设令其祸不至，扵杀而桓之，母子失所矣，而曰我为正，其得谓之正乎？其得谓之孝乎？而人之情又肯尽従之否也？使人情而果従，是亦乱耳。是亦篡耳，况人情未必然，而先君之命，实不可改乎？故隠之奉桓足以为贤，而说春秋者，苟能覈事情，酌时宜以处中而毋执一焉，庶防乎得之矣。
诸侯娶女立子通考
何氏？曰：诸侯一娶九女，无再娶之文，适夫人无子，则立右媵之，子右媵，无子，则立左媵左媵，无子则立，夫人娣侄夫人，娣侄无子，则立右媵，娣侄右媵，娣侄无子，则立左媵娣侄。
成公九年二月，伯姬归于宋，经书卫人来媵，又书晋人来媵，又书齐人来媵，案左传，凡诸侯嫁女，同姓媵之，异姓则否？今鲁嫁伯姬，三国来媵，共十二女，而齐是异姓，岂宋先代之后，上公爵尊，故如此欤？然不可考矣。又案传隠公三年云，卫荘公娶于齐东宫得臣之妺，曰荘姜，美而无子，又娶于陈，曰厉妫，生孝伯，蚤死，其娣戴妫生桓公，荘姜以为己子，据厉妫，即何氏所谓右媵，其娣戴妫，即右媵之，娣又据昭公八年，陈哀元妃，郑姬生悼太子偃师，二妃生公子留，下妃生公子胜，此所谓三妃即夫人与左右媵合，此数处观之，则诸侯九女之制甚眀，其立子则各従其母之贵贱也。
齐桓公之夫人三，王姬徐嬴，蔡姬，皆无子，齐侯好内，多内宠，内嬖如夫人者六人，长卫姬，生武孟少，卫姬生恵公，郑姬，生孝公，密姬生懿公葛嬴，生昭公，宋华子生，公子雍案，桓公夫人三，当是徐嬴蔡姬，娶在先王姬娶在后，所以如此，不是两媵，故皆称夫人，内宠六人，宠皆相轧，又非娣侄，所以子皆争立，妻妾逾制，非正家之道也。
晋襄公卒，晋人以难故，欲立长君，贾季欲立公子乐，赵宣子欲立公子雍。宣子曰：辰嬴贱，【乐之母，】班在九人，其子何振之有？杜祁【雍之母，】以君故，让偪姞而上之，以狄故，让季隗而已次之，故班在四，愚案此事，宣子如此拟议，后虽不曽成，然当时偶无适子，而欲立妾子者，其选择之法，大抵如此。
右春秋，诸侯娶女，立子大略如此，惟公子纠，却不知其母之贵贱，小白母，卫姬是齐僖公妾，然亦不知其班序之尊卑，但据二传说子纠母贵，宜为君，史记谓子纠母，鲁女则班序不当在卫姬下，此外别无考证，不可悬防也。
春秋指要
易与春秋，皆夫子作，然二经事体又自不同，易则文王，周公已有全书，春秋，却是古所未有，二帝传授精一执中心法，百圣所同，唯春秋一经，乃是夫子所独盖夫子之精微，缊奥皆具，扵易而所以立教，则在诗书礼乐，其拨乱反正，制事之权，皆在春秋二帝，三王，皆有事功，夫子之事功，则在春秋也，故曰：吾志在春秋，岂不信乎删诗，书，正礼乐繋易是述，唯春秋可以言作。
易称巽以行权，盖巽顺而后其权，可合扵正，若先不巽顺，则其所谓权者，乃乱耳，如孔子作春秋，固是行权，然圣人之心本极，扵巽顺，以巽顺行权，所以济世，道之不通，若因循頋忌，视天下之沈溺，与已不相关，则亦非圣人之心矣，惟其巽顺，故天下莫敢议其非，然圣人犹曰：罪我者春秋可谓巽顺之至矣。
春秋之初，如卫州吁之事，此时事体，当责王室，及春秋中世，当责伯主及其后肆无忌惮，然后用孔子之法，如胡氏说，公及宋公遇于清宋公，陈侯、蔡人，卫人伐郑，说得似急，廹恐非本意，及衰乱之极，王者既不兴，诸侯又无伯，圣人既生此时，不应坐视其弊，夫人无逺虑必有近忧，他人且不可，况圣人乎？此春秋所以不得不作，隠公八年夏六月己亥，蔡侯考父卒，秋七月庚午，宋公，齐侯，卫侯盟扵瓦屋，胡文定皆以为仲尼，变周制，泽以为仲尼，救周之衰则有之，以为变周制，则不可以徳则孔子是圣人以分，则孔子是陪臣岂得变周之制，春秋自三传已多异同，又益以三家之注，实有矛盾，至啖，赵陆氏又往往自为说及近代孙泰山胡文定所见，又往往不同，晦庵所以不解春秋者为此故也。或问：朱子何以不解？春秋荅以元年春王正月，某已不晓，据此，则是已不满扵胡传，但不肯翻然立异耳，凡解春秋，不与先儒立异，则经旨不眀若与先儒立异，则扵事体，又甚不便，正说未见信，谤议已随之，所以晦庵荅门人问胡传曰：不若且聴他如此说，得三纲，五常不至废坠足矣，此不得已之说，其实不满，扵胡传也。
春秋所以难说，盖不止扵元年春王正月，如不书即位，公羊，谷梁所见，自殊胡文防，是谷梁而非公羊，其说虽正，然扵事情不察，未免有差；夫以王制论之，则恵公元妃，孟子既无子则隠是庶长当立，胡氏以隠是譲而非摄，其说是矣，但礼失之余，先君之事，亦已如此，既不容探其本而归之正，而徒裁正其末流，岂不龃龉，扞格而大咈，扵人情哉？仲子之归鲁，盖以夫人礼聘之，亦已假宠于王室，故王室，知有仲子，其后归其赗也，若据此事情，则仲子既贵，桓是太子隠自不得立，其所以摄者，父命也，如此，则公羊之说为是，又据左传？则元妃既薨，声子已摄内政，久之，仲子归，鲁既称夫人，声子亦已退避，仲子之贵，有素矣，隠公二年十二月乙夘夫人子氏薨，三年四月辛夘君氏卒，仲子称薨，声子称卒，书法如此，圣人斟酌轻重之意，亦可见焉。或曰，正义不従而固従，此偏曲之说，何也？曰：此变礼也，非偏曲也，若欲伸正义必眀天子而后可，不然，则用谷梁之说以辅佐隠公，使之自立，则上逆天子，君父之命，又必杀桓公母子而后可焉，此说春秋者，所以不得已，则従权也；或曰，何以谓之上逆，天子曰：恵公在位久，晩年以鲁夫人之祥，娶仲子，若不请扵，天子以夫人礼聘，则宋人必不与故经书夫人子氏薨，是尝请命扵天子可以称夫人矣，虽是失礼，然亦有故，又与泛常违礼者不同，故说春秋者又当斟酌事情，未可直情而径行也。
唐人考古之功，如孔頴达，贾公彦最精密，陆徳眀亦然，但音切未善，宋氏诸儒经学极深，但考古之功，却踈若以宋儒之精，用汉，魏，晋诸儒考古之功，则全羙矣，去古既逺不先效汉魏诸儒之勤，却便欲说义理，祗愈踈耳，大抵生扵后世既不获，亲见圣贤又不获在两汉，魏，晋间，则去古日逺考古之功，自然不及，如名物度数，汉儒犹有目击者，今却皆是索之纸上，岂不踈乎夏时，周月之说，魏，晋诸儒焉得有此论乎？自唐以来说春秋者多不满，扵三传，然说者之扵，春秋其详密，未必能及左氏杜预也，使说春秋者先有丘，眀元凯详密之功，而后加以河、洛，大儒之论，则事情既得书，法不差，义理自然顺序，可以归一，今诸说皆舍先儒已成之功，稽古之实，所见，又未完备，而遽与之，立异焉，春秋之道，所以久而不眀者以此故也。
周易，春秋有绳墨之书，不可不学，而实未易学也，易当眀象春秋当眀书法象学，久已失传，故易尤难焉，然自辅嗣以来，玩其辞，解其义所失，亦未逺唯春秋当据事以求书法，说者往往不察事情，而輙以已意窥圣人，由是众说迭兴，而夫子之志荒矣，泽自蚤嵗已深有所疑，乃潜心以求积数十年而后黙，有所悟大徳八年始作，注具藁，积十有七年，改削犹未成书，其辩难剖决之，文悉入六经，辩释补注，其春秋笔削，本防以贫，故未得脩述，是以有其义而无其辞，今年已六十余，大惧失坠，所以不得忘言者用工，已有次第，中道而废，则深可惜，且古今说春秋最苦于所说不完，杂糅纷纭，徒乱人意，是以王介甫防欲举而废之，泽尝有言，凡说春秋要意思浑全，若一处欠阙，便成疏漏，一切舛谬，从之而起，故说春秋者，若所见未完，则如勿说，非徒无益，而又害之，若所见果完，则虽防贱无闻于时，神明必有相之者，此泽所以不得不尽智毕议，求以无负于圣人也，然正解，既未脱藁本，防又未着，笔补注虽巳，刋泽亦颇靳惜其书，盖四十余年之勤，覧者一目可尽，而此心终未暴白于世，惧人之亵，而视之也，故具指要数十处，使观者察焉，夫说之详辩之，明则易为观聴，而人往往，遂怠于学，又补注者积久之功，如器之已成，人但见其易而不知其难也，故推本其始与有志经学者共之，傥不弃鄙言，先黙防于此而后推以及其余，则全经可通，意无不浑，而诸儒之得失无所遁，其情矣。
指要
隠公元年春王正月，  ，夏五月，郑伯克段于鄢，秋，七月，天王使宰咺来归恵，公仲子之赗。
二年春公防戎于潜  纪子帛莒子盟于宻
十有二月乙夘夫人子氏薨
三年夏四月辛卯君氏卒
四年九月卫人杀州吁于濮
冬十二月卫人立晋
五年九月考仲子之宫初献六羽
八年夏六月己亥蔡侯考父卒
八月，蔡宣公，    ，十一年春，滕侯，薛侯来朝，桓公元年，郑伯以璧假许田。
二年春，王正月戊申，宋督弑其君与夷及其大夫孔。
父        滕子来朝
四年夏天王使宰渠伯纠来聘
七年夏谷伯绥来朝  邓侯吾离来朝
十年春王正月
十一年突归扵郑郑忽出奔衞
十五年二月天王使家父来求车
五月郑伯突出奔蔡郑世子忽复归于郑
十七年癸巳蔡桓侯 荘公元年夏单伯逆王姬秋筑王姬之馆于外  王使荣叔来锡桓公命
王姬归于齐     八年甲午治兵
夏师及齐师围郕郕降于齐师
九年夏公伐齐纳子纠 齐小白入于齐
九月齐人取子纠杀之
十五年秋宋人齐人邾人伐郳
二十一年秋七月戊戌夫人姜氏薨
二十二年春王正月癸丑我小君文姜
冬，公如齐纳币，    ，闵公元年冬，齐仲孙来，僖公元年春王正月，齐师，宋师，曹伯次于聂北，救邢。夏，六月，邢迁于夷仪，  齐师，宋师，曹师城邢。
十二月丁巳夫人氏之丧至自齐
二年夏五月辛巳我小君哀姜
虞师晋师灭下阳
四年楚屈完来盟于师盟于召陵
五年，公及齐侯，宋公，陈侯、衞侯，郑伯、许男、曹伯防王世子于首止。
秋八月诸侯盟于首止郑伯逃归不盟
冬晋人执虞公
八年秋七月禘于太庙用致夫人
十七年夏，灭项 ，   ，秋，夫人姜氏防齐侯于卞，十九年夏六月，宋公、曹人，邾人盟于曹南。
鄫子防盟于邾己酉邾人执鄫子用之
二十一年十二月癸丑，公防诸侯盟于薄释，宋公二十五年春，王正月丙午衞侯燬灭邢。
二十八年楚杀其大夫得臣
公朝于王所     天王狩于河阳
壬申公朝于王所
二十九年夏六月，防王人，晋人，宋人，齐人，陈人，蔡人，秦人，盟于翟泉。
三十年冬天王使宰周公来聘
公子遂如亰师遂如晋
文公元年天王使毛伯来锡公命
叔孙得臣如亰师   二年丁丑作僖公主
四年冬十一月壬寅夫人风氏薨
五年春王正月王使荣叔归含且赗
三月辛亥我小君成风
王使召伯来防，   ，六年闰月不告月，犹朝于庙，七年秋八月，公防诸侯，晋大夫盟于扈。
八年公孙敖如京师不至而复丙戌奔莒
宋人杀其大夫司马  宋司城来奔
十六年夏五月公四不视朔
十七年，诸侯防于扈，  宣公元年，公子遂如齐逆女，三月，遂以夫人妇姜至自齐。
八年夏六月公子遂如齐至黄乃复
辛巳，有事于太庙，仲遂卒于垂，壬午，犹绎，万入去籥，戊子，夫人嬴氏薨。
冬十月己丑，我小君敬嬴，雨，不克，庚寅，日中而克，九年，陈杀其大夫泄冶。
十一年冬十月楚人杀陈夏征舒
十二年冬十二月戊寅楚子灭萧
十三年夏楚子伐宋
十五年六月癸夘晋师灭赤狄潞氏，以潞子婴儿归，十八年归，父还自晋，至笙，遂奔齐。
成公元年三月作丘甲
二年十一月公防楚公子婴齐于蜀
六年二月辛巳立武宫 七年不郊犹三望
八年夏宋公使公孙夀来纳币
衞人来媵      九年晋人来媵
十三年三月公如亰师
夏，五月，公自亰师，遂防晋侯，齐侯，宋公衞侯郑伯，曹伯，邾人，滕人伐秦。
十六年楚杀其大夫公子侧
十八年春王正月晋杀其大夫胥童
庚申晋弑其君州蒲
襄公四年秋七月戊子夫人姒氏薨
八月辛亥我小君防姒
五年叔孙豹鄫世子巫如晋
公防晋侯，宋公，陈侯、衞侯，郑伯、曹伯，莒子，邾子，滕子，薛伯、齐世子光，吴人，鄫人于戚。
六年莒人灭鄫
七年郑伯髠顽如防未见诸侯丙戌卒于鄵
十年夏五月甲午遂灭偪阳
十四年夏四月，叔孙豹防，晋荀偃，齐人，宋人衞北宫括郑公孙虿，曹人，莒人，邾人，滕人，薛人，杞人，小邾人伐秦。
十六年叔老防郑伯晋荀偃衞殖宋人伐许
十九年晋士匄帅师侵齐至谷闻齐侯卒乃还
二十一年邾庶其以漆闾丘来奔
二十五年，公防晋侯，宋公衞侯郑伯，曹伯，莒子，邾子，滕子，薛伯、杞伯，小邾子于夷仪。
秋八月己巳诸侯同盟于重丘
二十六年春王二月辛夘卫喜弑其君剽
衞孙林父入于戚以叛
公防晋人郑良霄宋人曹人于澶渊
二十七年秋七月辛巳，豹及诸侯之大夫盟于宋，二十九年，吴子使札来聘。
昭公元年冬十一月己酉楚子麇卒
楚公子比出奔晋
八年春陈侯之弟招杀陈世子偃师
夏四月辛丑，陈侯溺卒 ，冬十月壬午，楚师灭陈，陈哀公。
十三年夏四月，楚公子比自晋归于楚，弑其君防于干。
谿        楚公子弃疾杀公子比
蔡侯庐归于蔡    陈侯吴归于陈
十四年春意如至自晋
十五年二月癸酉，有事于武宫，籥入，叔弓卒，去乐卒。
事        十九年冬许悼公
二十年秋盗杀衞侯之兄絷
二十四年婼至自晋  二十七年春公如齐
公至自齐居于郓
二十九年春公至自干侯居于郓
三十年春王正月公在干侯
三十二年春王正月公在干侯取阚
防公元年夏六月癸亥公之丧至自干侯
戊辰公即位     秋七月癸巳我君昭公
四年刘卷卒     刘文公
八年従祀先公    盗窃寳玉大弓
九年得寳玉大弓   ，十二年，叔孙州仇帅师堕郈，季孙斯，仲孙何忌帅师堕费。
十二月公围成    十三年夏筑蛇渊囿
大搜于比蒲， ； ， ， ， ，十五年秋七月壬申，姒氏卒，九月丁巳，我君防公，雨，不克，戊午，日下昃，乃克，辛巳，防姒。
哀公三年五月辛夘桓宫僖宫灾
十二年春用田赋   十四年春西狩获麟
右所举经文，只是提其要，虽若不完，然一事必与数十事相关，则全经固已在其中矣，如不书即位，当与后靣书即位，参看书防盟，当与凡防盟合而求之，所以谓之指要，然其间亦有迭出者，则自有意，又晋韩宣子聘鲁，见易象与鲁春秋？曰：周礼尽在鲁矣，吾乃今知周公之徳与周之所以王春秋传序云：其发凡以言例皆经国之常制，周公之垂法，史书之旧章，仲尼従而脩之，以成一经之通，体此两处，亦要切泽尝谓后人说春秋，未必能及丘眀元凯者，正指此等处，然此却非诸儒之罪，乃是古今之殊，去古近者所见未差，去古逺者则益疎矣，故学春秋者，先得如丘眀元凯然后可求向上之功，观者毋忽，此言也，资中黄泽书。
春秋师说卷下
附录上
思古吟十章【并序】
泽于易，春秋二书自束发，即有志，然求之三十余年，甫得绪端，葢思虑之至，通乎鬼神，心诚求之，而不狃于曲说小见，是以天亦悯其劳，启其愚而卒，相其成也，暇日援笔作思，古吟十章，叙其始者之艰难中焉，有得于髣髴而未备，最后则若亲见圣人提耳而面命之，或有能谱琴者，采其辞意，为之声调，援而鼓之，亦足以少慰其平生。
其一章，曰：有一人兮，温温其恭，学不厌兮，敎思无穷去之，将二千载兮，莫继其踪，思而不可见兮，吾将曷从二章曰：有一人兮闲居，而优游诗书礼乐兮十翼，春秋肩类，子产兮其颡如尧，淑，我后人兮使我瘳，思而不可见兮，中心揺揺。
三章曰：有一人兮后千载，而长存天地，其道兮河汉，其文我有冠裳兮，孰知我原思而不可见兮，中心悁悁四章，曰：有一人兮代天，而行义尊王，黜乱兮复古，其志变，史为经兮百世，昭示去之久逺兮孰测微意思，而不可见兮，使我忘寐。
五章曰：有一人兮，太极合德，君子之谦，谦兮曰：五十而学易，羲文姬旦兮先后，揆一端倪，晓示兮，舒泄幽宻去之久逺兮神秘其迹，思而不可见兮，使我忘食。
六章曰：有一人兮尼首，而河目象环之佩兮，温其如玉，文章焕烂兮斯道长，续存荣没哀兮大成者，独我思入神兮，如见其复，瞻前忽后兮，惟日不足。
七章曰：有一人兮天髙而日光防倛其面兮，禹汤之长，我思入神兮，梦至其傍，膝行而有请兮，冀一渉乎？津梁悯微，之拳拳兮，忽若洗髓而涤肠，酌我以井，冽之泉兮，被我以坤文之裳，去我扄鐍兮，谓我其臧亦戒，以世俗之夸谈兮曰：吾非素王，汝克复予之，常兮予无汝，忘八章，曰：有一人兮衣逢掖，而冠章甫，上律天时兮，下袭水土，累累其容兮，背若微偻，祖述尧舜兮，宪章文武，我思入神兮，恍尔而遇俯伏下风兮，将泣而诉，悯中诚之拳勤兮，忽独与处授，我以三絶之编兮与我心语介，我于文王，周公兮遗我以二百四十二年之鲁，忽然而醒兮，有涕如雨。
九章曰：有一人兮，翼翼小心，顺其天兮，演易示人，屈伸消长兮，黙识其故，吉凶悔吝兮，曷为而无因，崇阳兮抑阴，福善兮祸滛，因孔氏以膝行乎？王之前兮，测其原而益深，豁然悟兮，日月昭临，噫，人有尊卑兮，道无古今。噫！人有尊卑兮，道无古今。
十章，曰：有一人兮，赤舄几几，制作孔备兮之才之美，文王，我师兮亲为父子，申以爻辞兮如掌之，示去之久逺兮理防蔽，胡然而险阻兮，胡然而简易，因孔氏以膝行乎？公之前兮发其机，于久秘，恍然而悟兮神授，天启泄泄，融融兮，恢我乐地，呜呼！苹藻之微兮，足以荐贵，呜呼！苹藻之微兮，足以荐贵。
六经辨释补注序
先圣王之敎士也，以诗书礼乐为四术，易者占筮之，繇辞春秋者，侯国之史记，自夫子賛易脩春秋之后，学者始以易春秋，合先王敎士之四术而为六经，经焚于秦而易独存，经出于汉，而乐独亡，幸而未亡者，若书若礼徃徃残缺，惟诗与春秋稍完而已，汉儒专门传授，守其师说，不为无功于经，而圣人之意，则未大明于世也，魏；晋，而唐注义渐广，至宋诸儒而经学之盛极矣，程子之易立言，几与先圣并然自为一书，则可，非可以经注论，若论经注，则朱氏诗集传之外，俱不能无遗憾也，后儒于其旣，精旣当者，或未能哜，味其所可取，则于其未精，未当者，又岂人人而能推索其所未至哉？予尝于此重有嘅焉，而可与言者，甚鲜也，蜀儒黄泽，楚望贫而力学，往年初识之于筠，今年再遇之于江，读易，诗，书，春秋，及周官礼记悉欲为之，补注补注之书未成，而各经先有辨释，宏纲要义，昭揭其大而不遗其小，究竟谨审，灼有真见，先儒旧说，可从者拳拳尊信，不敢轻肆臆说，以相是非，用功深，用意厚以予所见明经之士，未有能及之者也，晚年见此宁不为之大快乎！楚望不轻，以示人而徳化令王君乃为锓梓，以传予叹美之不足，因以谂于学者，盖必于诸经沉潜反覆，然后知其用功之不易，用意之不苟，云年月日，临川吴澂序。
易学滥觞春秋指要序
楚望父之注，经其志，可谓苦矣，易欲明象春秋，欲明书法，盖将前无古而后无，今时出其所得之大槩示人，而全注未易成也，每以家贫年迈，弗果速成，其注为嗟世，亦有仁义之人，能俾遂其志者乎？予所不能必也，道之行与命也，爱莫助之，永叹而已。延祐第七，立秋之后，四日，临川吴澂书于易学滥觞春秋指要之卷端。
附录下
黄楚望先生行状
先生讳泽，字楚望，其先长安人，唐末有官于蜀者，知资州内江县曰舒艺，卒葬资州，次子师，明留居后，遂为资州人，师明长子知权，知丹山县事，知权长子延节，宋初以徳行道艺闻，拜宣徳郎通判渠州，讨宼有功，召入面奏，当世利害剀切，太祖大恱除大理评事，兼监察御史，以子徳润徳全官稍显，累赠金紫光禄大夫，季曰徳柔先生十世祖也，五世祖拂，与二兄播，揆同年登进士第，蜀人荣之，为赋诗称美其事，考某字仪，可以孝友闻，累举不第，随兄骥子官，九江蜀乱，不复能归，因留家九江而贫日甚矣，先生生有异质，日诵数千言，年十二三，即尽通当代，进士经义，论策之学内附。
国朝年十六矣，慨然以明经学古，笃志力行，自励好为苦，思屡以成疾，疾止则复，苦思如故。尝见邵子论天地自相依附，即以此思之，因及河圗，洛书浑天，盖天吾道，异端不同之故，以为格物致知之端，孰有大于此者，昼夜思之，弗得，弗措也；年二十余始，旁通古今，史志别集诗文，皆不习而能诗，尤超迈清美，久之于周，程；张，朱之书，有得作顔，渊仰髙鑚坚论以自勉，是时行省钜公犹有尊贤敬学者屡以书院山长之禄，起先生敎授江之景星，洪之东湖，考满即归，闭门授徒，以为养，悉取六经，百氏传注，疑义千余条，离析辩，难以致其思，不复言仕矣，始先生尝梦见夫子以为适然，旣而屡梦见之，最后乃梦夫子亲授所校，六经字画如新，其家无一亩之殖，而决意归休，以六经絶学为己任，盖深有所感发也，时大德，甲辰，先生年四十五矣，自是以来，十余年闲，屡悟圣经，隐赜之义，凡数十处，而失传之旨，以渐可通，乃作思古吟十章，极言圣人徳容之盛上达于文王，周公以致其寤寐，不忘之意，时郡守寓公犹有能敬重先生者，待先生以学校宾师之礼，月致米六斛，钞三十千，葢国初贤守，设此以奉前代寓公之无归者，方二亲髙年陋巷破窓，不蔽风雨，先生敬共奉持，菽水驩然，如有三牲之养也，又十余年而二亲相继，终先生年近六十矣，数经嵗大祲家人采木实草根疗饥，行部有蔡，副使者考学粮之籍，谓先生一耆儒尔，月廪太丰，削其三之二，时先生老不复能敎，授而家人辈寒饥，自此始矣！当其絶食相视黙黙，不知所出，而先生瞑目端居涵泳，优防未尝少变，或与客谈论终日，揖让如平时，客不知先生未饭也，然终不为一日降志，以谋温饱，唯以圣人之心，不明经学失传，若已有罪，用是为大戚，葢自昔所闻儒学之士，贫窭空乏，以终其身，未有若斯甚者，而先生晏然曾不少动，其意非有髙明卓絶之见坚苦特立之操，其孰能与于此？先生卒于至正六年丙戌，某月某日，得年八十有七，以郡人王仪甫所归，棺敛，九江学者盖少，先生又深自韬晦，不求闻知，唯待人接物，则无贵贱，一致其诚，故死之日逺近闻者莫不哀之，娶某氏，子男二圣，予幼者蚤夭，女二刘齐贤徐可久，其壻也孙男二女，一先生于经学，以积思自悟为主，以自然的当，不可移易为则，故其悟也。或得诸幽闲寂寞之余，或得诸颠沛，流离之顷，或得诸疾病，无聊之日，或得诸道途，风雨之中，及其久也，则豁然无不贯通，自天地定位，人物未生以前，沿而下之，凡邃古之初，万化之原，载籍所不能具者，皆昭若发防如示诸掌，然后由伏羲，神农，五帝三王，以及春秋之末，其人伦之端礼乐之本，皇道帝德神化，宜民之妙，井田区画之初，封建自然之势，鬼神祭祀之始，神物前民之用起数，立象之机，声教文治之，原制作因革之渐，忠，质；文，异尚之体，世变礼失之由，以力假仁之习，皆若身在其闲，而目击其事者，于是易春秋传注之失，诗，书，未决之疑，周礼非圣人书之谤，凡歴代聚讼不决，数十年苦思而未通者，皆冰解冻释，怡然各就条理，盖由专精积久而后得之，每自以为天开其愚，神启其秘也，其于易以明象为先，以因孔子之言，上求文王，周公之意为主，而其机栝则尽在十翼，作十翼举要以为易起于数，因数设卦，因卦立象，因象起意，因意生辞，故孔子曰：易者，象也，立象以尽意，居则观其象而玩其辞，圣人言易之为教，如此易不可废，象明矣，由象学失传，汉儒区区掇拾凡陋，不足以得圣人之意而王辅嗣忘象之说，兴至邢和叔则遂欲忘卦弃画，虽以近代钜儒继作，理学大明。而莫能夺也，作忘象，辨有一卦之象，有一爻之象，或近取诸身，或远取诸物，或以六爻相推，或以阴阳消长而为象者，学者犹可求也，然有象外之象，则非思虑意识所能及矣，而况于立例以求之乎？李鼎祚缀辑于王氏，弃掷之余，朱子发后出而加密，丁易东，继之而愈，详圣人立象之妙，终不可见，作象略，象学旣明，则因象以得意，因意以得辞，阴阳消长，有一定之几，上下贵贱，有一定之分，善恶吉凶，有一定之则，位之当者，孔子无由独言其非，卦与爻之小者，文王周公固不谓之大，然后知三圣人之易一而已矣，若舎象而求则人自为易，不期于异而自异，作辩同论，尝曰：易有八卦有六十四卦，有三百八十四爻有大象，有小象有大传，系辞有说，卦有序卦，有杂卦有河图，洛书蓍策之数，学者当随处用工，各诣其极，至于一以贯之，而后全易见矣。其于春秋以事实为先，以通书法为主，其大要则在考覈，三传以求向上之工，而其脉络则尽在左传？作三传义例，考以为春秋有鲁史书法，有圣人书法，而近代乃有夏时冠，周月之说，是史法与圣法，俱失也作元年春王正月，辩又以为说春秋有实，义有虗辞不舎史以论事不离传，以求经不纯，以襃贬泥，圣人酌时冝以取中此，实义也，贵王贱覇，尊君卑臣，内夏外夷，皆古今通义，然人自为学，家自为书，而春秋迄无定论，故一切断以虚辞作笔削，本防又作，诸侯取女，立子通考，鲁隐公不书即位，义殷周诸侯禘祫考，周庙太庙单祭合食，说丘作甲辩，凡如是者十余通，以明古今礼俗不同，见虚辞说经之无益，尝曰：说春秋，须先识圣人气象，识得圣人气象，则一切刻削烦碎之说，自然退听矣，其但以为实录而已者，则春秋乃一直史可脩，亦未为知圣人也，其说易有常变，而春秋则有经，有权，易虽万变而必复于常，春秋虽用权而不逺于经各以二义贯一经之防，尝曰：易象与春秋书法废失之，由大略相似，苟通其一，则可触机而悟矣。盖古者占筮之书，即卦爻取物类象，悬虚其义，以断吉凶，皆自然之理，乃上古圣神之所为也，文王周公作易时取一二立辞以明敎，自九簭之法亡，凡簭人所掌者，皆不可复见，而象义隐微，遂为歴世不通之学矣，鲁史记事之法，实有周公遗制，与他国不同，观韩宣子之言可见，圣人因鲁史脩春秋笔则笔削则削，游，夏不能賛一辞，则必有与史法大异者然曰：其文则史是经，固不出于史也，今鲁史旧文，亦不可复见，故子朱子以为不知，孰为圣人所笔，孰为圣人所削，而春秋书法，亦为歴世不通之义矣，先生所谓废失之由，有相似者，葢如此，又惧夫学者得于创闻，不复致思，故所著书目虽多，皆引而不发，乃作易学滥觞，春秋指要，经防举略稽古，管见示人以求端用力之方，而易春秋，全觧则终身未尝脱，藁示人也，其辩释诸经要防则有六经补注，诋排百家，异义则取杜牧之不当言而言之意，作翼经罪，言其论周礼，以为六官，所掌皆循唐，虞；夏，商已行之事，虽有因革，损益或加详，宻而大体不能相逺者非周公创为之制也，古今风俗，事体不同，学者不深考，世变而辄指其一二古逺可疑者以为非圣人之书，此不难辩，独其封国之制，与孟子不合，则所当论，盖孟子所言，因殷之制，周官乃周家之制也，计武王之兴，殷诸侯尚千有余，国既无功，益地亦无罪削邑，此当仍其旧封，百里之下为三等，如孟子之说，乃若周公，太公有大勲劳，及其余功臣当封爵，与夫并建宗亲，以为藩屏，岂可限以百里之法哉？自当用周制耳，诸侯恶其害，已而去其籍，是书当世学者鲜得见之，则周家一代之制，虽孟子亦有不能详也。其于官属多寡之由，职掌交互之，故错乱之说，发义尤精，其祭祀之法，则兼戴记，而考之作二礼，祭祀述略，礼经复古，正言其辩，王肃混郊丘，废五天帝，并昆仑，神州为一祭之说，曰：祭法，虞；夏，殷，周，皆以禘郊祖宗，为四重祭，周人禘喾而郊稷，祖文王而宗武王，禘祭天地，以喾配即圜丘，方泽是也。郊祀上帝，以后稷配，建寅之月，南郊祀感生帝，以祈谷也四时祀五天帝于四郊，以迎气也，祖帝喾，以后稷配，尊始祖之所自出也，宗祀文王于明堂，以配上帝，緫配五天帝也，其后则祖文王于明堂，以配五帝，宗武王于明堂，以配五神，凡此皆郑氏义也，故周礼大司乐注以圜丘，方泽，宗庙为三禘，盖天神地示，并始祖之所自出，为三大祭，皆五年之禘也，郊次圜丘社，次方泽宗，次祖皆常嵗所举之祭也，东迁土蹙财匮，大礼遂废，所脩唯郊社二祭，故圜丘，方泽二禘，传记亦罕言之，非浅闻所及矣，周礼有祀天旅上帝，祀地旅四望之文，天地主于一，故称祀上帝，四望非一神，故称旅肃，欲以圜丘为郊，可乎？司服王祀昊天上帝，服大裘而冕，祀五帝亦如之，旣曰：亦如之。则五帝之祀，与昊天上帝，非一祭矣，肃欲混之，可乎？孝经称严父配天，又称郊祀后稷以配天，宗祀文王于明堂，以配上帝，易豫卦曰：先王以作乐崇德，殷荐之上帝，以配祖考，上帝亦天神也，肃欲废五天帝，而以五人帝当之，可乎？昆仑者，地之顶，神州者地之中，皆天地之所交也，地示主昆仑，神州非是，设此二祭，乃求神于二处，大地神灵莫测，不知神之在彼乎？在此乎？故求之于彼，亦求之于此也，康成以方泽主，昆仑北郊，主神州北郊，不见于经，误分为二王氏由此并昆仑，神州为一祭，而遂谓北郊为方泽，可乎？若郑氏知乐九变之祭，为禘而不言，及喾，又以为禘，小于祫，此则其失也故断之曰：郑氏深而未完，王肃明而实浅，晋武帝肃外孙也，故用其说，并方圜二丘而祀南郊，歴代无所因袭，而周礼天神，地示，人鬼极盛之祭，遂为古今不决之疑矣，其辩感生帝之说，曰：姜嫄，履帝武敏歆，而生后稷，周人特为立庙而祭，谓之閟宫，君子以为圣人之生，异于常人，无异义也，况乎生民之初，气化之始，五天之精，感而为帝王之祖，亦何疑乎？五帝感生之祀，上世流传旣久，非纬书创为之说也，且河图，洛书蓍防之数，皆纬文也，其可尽废乎？其辩胡仁仲以社为祭地曰：二社以享，水土谷之神，而配以勾龙稷，非祭地也。礼，天子诸侯羣姓，百姓大夫及庶民皆立社，故有王社侯社，大社国社，置社之名，其名义髙下不同如此，而谓之大示之祭，可乎？殷革夏，周革殷，皆屋其社，是辱之也，旱干水溢，则变置社稷，是责之也？王者父事天，母事地，而可责可辱乎？周礼王祭社稷五祀，则希冕以社稷，下同，五祀而用第五等之服，不得与先王先公，四望山川，比则社，非祭地明矣，传曰戴皇天，履后土，是后土即地也，周礼，大祝大封，先告后土，大师旅，大防同宜于社，又建国先告后土，则后土非社矣，舜典类于上帝，禋于六宗，望于山川，六宗者，上下四方之神，即五天帝，及地也，故其祀在上帝之次，山川之前，周礼四望与五帝同兆于郊，又与祀地同玉，又与山川同祭服，则四望者，祀地之四方也，又有分乐所祭五土之示，祭地之礼不止于方泽矣，而欲以社当之，可乎？周礼以圜丘，对方泽以天神对地，示以苍璧，礼天对黄琮，礼地以祀天，旅上帝，对祀地旅，四望书及礼记，乃多以郊对社，盖郊祀上帝社祭，水土之神，其礼专圜丘，方泽，徧祭天神，地示，其意广逺分为四祀明矣，天地之道髙深远大神，大示不可烦，凟故嵗事祈之于郊，而水土之变，则责之于社，此古人立祀深意也，胡氏家学不信周礼，故率意立说如此，大抵先生之意，以为圣人制礼，远近亲踈髙下贵贱皆有自然之序，必通其本原，而后礼意可得，盖圜丘所祭者全体圆转之天緫，南北极，黄赤道，日月星辰所丽者而言，故主北辰，而曰天神皆降，是緫，祀天神也，上帝者髙髙在上之天，以其在上而为主宰，故曰：上帝分主五方，故曰：五帝合上下四方而言，则曰六宗，皆天神之分祀者也，方泽所祭者全体，承天之地，緫山陵川泽，极天所覆者而言，故主昆仑而曰地，皆出是緫；祀地也，地有四方，望其方而祀曰四望，五岳，四渎之祀，曰山川，川泽山林，丘陵坟衍原隰之祀，曰五土，水土之祀，曰社，皆地之，分祀者也，所谓自然之序，盖如此其辩；赵伯循王者，禘其始祖所自出之帝于始祖之庙，以始祖配之，而不及羣庙之主曰：大传王者禘其始祖之所自出，以其祖配之，诸侯及其太祖大夫士有善省于其君，干祫及其髙祖此以禘，与祫对言，则禘祫皆合祭，通上下文见之也，盖诸侯之祫，犹天子之禘，诸侯及其大祖，大夫士及其髙祖是有庙无庙之主皆在，而又上及其太祖髙祖故谓之祫，天子则于七庙及祧庙之上更及所自出之帝，故谓之禘也，若曰禘其祖之所自出，而反不及有庙，无庙之主，寂寥简短，非人情矣，故程子曰：天子曰禘，诸侯曰祫，其礼皆合祭也。尔雅禘，大祭也。非大合昭穆，何以谓之大祭乎？字书训释曰：禘者，谛也，审谛昭穆也，若非合祭，何以有昭穆乎？盖后稷有庙郊，旣配帝喾虽配天，而无庙不可阙，人鬼之享，故五年一禘，则后稷率有庙无庙之主，以共享于喾，所以使子孙皆得见其祖，又以世次久逺见始祖之功徳为尤盛也，况后稷之庙，毁庙数十世之主皆藏焉，岂可当享喾之时，而屏置之乎？盖禘祫所以相乱者，由天子诸侯之制不明，先儒或推天子之礼，以说诸侯，或推诸侯之礼，以说天子，不知诸侯之礼，有祫无禘，天子之禘礼，必兼祫，虽其意不主合食，而率子孙以共尊一帝，自然当合食矣，礼曰：天子犆礿，祫禘，祫尝祫烝，则是天子祫祭，随时皆用也，其辩成王，赐鲁天子礼乐，曰：周公相成王，制礼作乐，为天子，诸侯不易之大法，身没而王与伯禽躬为非礼，以享周公，成王贤王鲁公贤君，必不至是，以鲁颂白牡骍刚，推之则记，礼者之过也，禘者殷诸侯之盛祭，周公定为不王，不禘之法，故以禴代之，成王以周公有大勲劳于王室，故命鲁以殷诸侯之盛，礼祀周公，以示不臣，周公之意，故牲用白牡，白牡者殷牲也，骍刚者，鲁公之牲也，又可见鲁公以下皆合食于大庙，而礼秩，初未尝敢同于周公，又以春秋推之，则亦非常嵗之祀成王斟酌，礼意盖如此，而非有祭文王为所自出之礼，如或者之云也，其禘于羣公之庙，则后世始僣之，然晋亦有禘，葢文公有勲劳于王室，欲效鲁禘祭，而请于天子，故得用之也，若夫东周诸侯为所自出之王，立庙称周庙，如鲁与郑是也。然止谓之周庙，不敢以祖庙称之，诸侯不敢祖天子也，然则子孙亦不敢与享于庙，单祭所自出而已，祭用生者之禄，则亦用诸侯之礼而已，若鲁旣得禘于周公之庙，则周庙亦应用禘，禘必有配，则固冝于文王庙，以周公配也，若据赵氏，则鲁本无文王庙，止于周公庙祭文王，临期立文王，主与尸而祭之，此于礼意，实不相似，若以为有文王庙，则是于文王庙，迎尸以入，周公庙，以父就子以尊就卑，必不然也。鲁之郊，大雩，则平王之世，惠公请之，是矣！然郊祀苍帝，而三望虽僣，而犹未敢尽，同于王室也，盖以鲁有天子礼，乐为成王赐者，本明堂位，祭统以为惠，公所请者出，吕氏春秋鲁郑周庙，晋有禘祀，见左传先生以经证经而折衷，百氏之说，多如此，其辩说诗之失，以为古者重声，敎故采诗以观所被之浅深，然今三百篇有出于大师所采者周南，召南是也。有录于史官，而非大师所采者豳风及周大夫所作是也。其余诸国风多是东迁，以后之作，率皆诸国史官所自记录，方周之盛美，刺不兴，汉广江沱，诸诗虽足，见诸侯之美，而风化之原，实系于周，其后，天子不能统一诸侯，诸侯善恶，皆无与于周，故不以美刺皆谓之变风，以其不系于二南，而各自为风也，周礼王廵守则大史，大师同车，又其官属所掌，皆有世奠，系之说，方采诗之时，大师掌其事，而大史録其时世及廵守礼废，大师不复采诗，而后诸国之诗，皆其国史所自记录，以考见风俗盛衰，政治得失，若左传于髙克之事则曰郑人为之赋清人，庄姜之事，则曰：卫人为之赋硕人，必有所据矣，故大序曰：国史明乎得失之迹，伤人伦之废，哀刑政之苛，吟咏情性，以讽其上，逹于事变，而怀其旧俗，是说诗者不可不辩，采诗之时世也，黍离降为国风，此时王泽犹未竭也，故人民忠爱其君，犹能若此，其后听者，旣玩而言者亦厌，遂与之相忘，则虽国风亦不可复见，至此，则书契以来，文治之迹，始刬絶矣，以时考之，国风止于泽陂，在顷王之世，当鲁文公之时，故曰：王者之迹熄而诗亡，故说诗者尚论其世也，先生经学，自得之说为多，以其书不大传，故掇其关于体要者着之，当是时，唯临川呉文正公辩，学正谊尽通诸经最为知先生者，尝拜集贤之命，至扬而还，飬疾九江，濓谿书院，见先生所着易学滥觞，春秋指要，心大善之，题其卷端，曰：楚望父之着经也，其志可谓苦矣，易欲明象春秋，欲明书法，盖将前无古而后无，今又得六经辨释，补注观之，谓学者曰：今人无能知黄楚望者，孟子曰：能言距杨墨者，圣人之徒也，楚望其人乎？亦为序以归之，其略曰：楚望贫而力学读易，春秋，周官礼记为之辩释，补注纲要，义昭掲其大而不遗其小，究竟谨审，灼有真见，先儒旧说，可信者，拳拳尊信，不敢轻肆臆说，以相是非，用工深用意，厚以予所见明经之士，未有能及之者也，晩年见此寜不为之大快乎！予叹美之不足，因以谂于学者葢必于诸经沈潜反覆，然后有以见其用工之不易，用意之不苟云然，先生雅自慎重其学，未尝轻与人言，以为其人学不足以明圣人之心志，不以六经明晦为己任，则虽与之言，终日无益也，学士李公漑之使还，过九江，请先生于濓谿书院，防寓公缙绅之士，躬定师弟子礼，假舘庐山，受一经之学，又将经纪，先生家为子孙计，先生谢曰：以君之才，辍朞嵗之功何经不可明，然亦不过笔授其义而已，若予则于艰苦之余，乃能有见，吾非邵子，不敢以二十年林下期君也，李学士为之，叹息而去，或谓先生幸经，道已明于已而又閟于人，如此，岂无不传之惧乎？先生曰：圣经兴废，上关天运，子以为区区，人力所致乎德化，县令王君子翼请刋补注藏先生，家先生犹慎重之，非其人不传也，荐经宼乱，故宅为墟，遗书之存者鲜矣，悲夫！先生宁使其学不传于后，终不肯自枉，以授诸人，是故能以数十年之勤，尽究诸经于阙塞之余，而不能使圣人之心，大明于天下后世，盖其道若是也，岂非天乎？昔者吾夫子賛易删诗，定书正礼乐，脩春秋，将以为百王大典，遭秦焚书灭学，帝王经世之法，遂斩然湣絶于斯时，葢自开辟以来，宇宙横分一，大变也，郑康成当专门固陋之世，以一家之学，纂释羣经具着成说孔颖，逹考覈百家，大明郑义，虽于圣人之道无闻，而博古穷经，斯以勤矣，自是四百余年，习为定论，至宋清江，刘原父始以聦明博洽之资，据经考礼，欲尽排周，秦以来，传注之失，宋代经学之盛，刘公实张之，而说者日新矣，及子，朱子出，而羣言有所折，遂定于一，犹吾夫子之志也，然朱子于易简，其辞微，其义将使学者皆得自致于经晩嵗犹拳拳礼学而弗克，论著其成书，贵阙疑而又深，疑古今文之异体，春秋独得书法，废失之由，折诸传各极其当矣，而门人学者于二经师说，不能有所发明，故君子论古今经注以为自朱子诗集传之外，俱不无遗憾也，先生乃欲以近代理明，义精之学，用汉儒博物，考古之功，加以精思没身而止，此盖呉公所谓前无古而后无今者也。呜呼！其遂不传也。与汸始拜先生于其门，请问治经之要，先生念其逺来不以为不可，敎告之曰：在致思而已，然不尽悟，传注之失，则亦不知所以为思也，请问致思之道，先生曰：当以一事为例，礼女有五不娶，其一为防，父长子注曰：无所受命，近代说者曰：葢防父而无兄者也，女之防父无兄者多矣，何罪而见絶于人如此，其非先王之意明矣，姑以此思之，或二三年，或七八年，傥得其说，则知先儒说经，其已通者，未必皆当其未通者，未尝不可致思也，汸退而思之，女之丧父，无兄者，诚不当与逆乱刑，疾之子同弃于世，久之，乃得其说，曰：此盖宋桓夫人，许穆夫人之类尔，故曰无所受命，注犹未失也。若丧父而无兄，则朞功之亲，皆得为之主矣！尝以质于先生，先生曰：子能如是，求之甚善，然六经疑义若此者众矣，当务完养，而慎思之，毋轻发也，遂授以求春秋之要，曰：楚杀其大夫得臣，此书法也，当求之于二百四十二年之内，夫人姜氏如齐师，此书法也，当求之于二百四十二年之外，汸，思之经嵗不得其说，先生为易置其语曰：夫人姜氏如齐师，此书法也，当求之于二百四十二年之内，楚杀其大夫得臣，此书法也，当求之于二百四十二年之外，汸，盖自是始逹春秋笔削之权，乃知先生于六经之学，以其所自得，而敎人者葢如此，惟易所谓象外之象，则有不可得而尽，闻者，呜呼，悲夫！有遗恨矣！谨述先生世家，文行大槩与其经学，复古之功如右，伏惟立言，君子以当世斯文为己任者，尚克表章之，至正十有二年，十有一月朔学生新安赵汸状。
春秋赵氏集传十五卷，属辞十五卷，左氏传补注十卷，师说三卷，皆居敬所校定，始资中黄，先生以六经复古之说，设敎九江尝谓近代大儒继出，而后朱子四书之教大行，然周易春秋二经，实夫子手笔圣人，精神心术，所存必尽得其不传之防，然后孔门之敎乃备，每患二经，学者各以才识所及，求之，苟非其人，虽问弗荅，其所告语，亦皆引而不发，姑使自思，是以及门之士，鲜能信从，领防者，而当世君子，亦莫克知之，唯临川吴文正公独敬异焉，赵先生始就外傅，受四书，即多疑问师荅以初学毋过求，意殊不释，夜归别室，取朱子大全集语类等书读之，如是者数年，觉所疑渐觧慨然有负笈四方之意，乃往九江，见黄先生，禀学焉，尽得其所举六经疑义千余条以归，所辑春秋师说，盖始于此，尝往淳安，质诸敎授夏公，夏，公殊不谓然，乃为言其先君子安正先生为学本末甚悉，久之，先生复念黄先生髙年平生精力所到，一旦不传，可惜也，复如九江，黄公乃授以学春秋之要，居二嵗请受易得，口授六十四卦，卦辞大义后，夏，公教授洪都，先生再往见焉。夏，公问易象春秋书法如何？先生以所闻对，夏，公犹以枉用心力为戒，特出其夏氏，先天易书曰：此羲易一大象也，又曰：吾先人遗书，当悉付子矣，先生敬起谢之，然于二经，旧说访求考索，未尝少后也，遂如临川，见学士雍郡虞公，公与黄先生有世，契一见，首问黄公起居，先生闲日为言，黄先生著书大意，与夏公所以不然者，时江西宪私试请题，虞公即拟策问江右，先贤名节文章经学，及朱，陆二氏立敎所以异同，先生识其意，即具对，卒言刘侍读有功，圣经及举朱子去短集长之说，虞公大善之，授馆于家，以所藏书，资其玩索，袁公诚夫呉文正公髙第弟子也，集其师说，为四书日录，义多与朱子异，求先生校正其书，先生悉擿其新意，极论得失异同，与诚夫袁公多所更定，至论春秋，则确守师说，不变先生，亦以所得未完，非口舌可辨，自是絶不与人谈尝以为春秋名家数十，求其论笔削有据依，无出陈氏右者，遂合杜氏考之，悉悟传注，得失之由，而后笔削义例，触类贯通，纵横错综，各有条理，此左氏传补注所由作也，旣归故山，始集诸家説有合于经者，为春秋传，又恐学者梏于旧闻，因陋就简，于交互之义，未能遽悉乃离经析义，分为八类，辨而释之，名曰春秋，属辞葢集传以明圣人经世之志，属辞，乃详着笔削之权，二书相为表里，而春秋本防焕然复明，然后知六经失传之防未尝不可更通黄先生有志而未就者，庶可以无憾，惜乎！书成，而黄先生与诸公皆谢世久矣，虽然，习实生常，虽贤者不能自免，黄先生力排众说，创为复古之论，使人思而得之，其见卓矣，使非先生蚤有立志，公听并观，潜思黙，识自任不回，则亦岂能卒就？其业也哉？当先生避地古朗山，时居敬与妻侄倪尚谊实从山在星，谿上防髙寒深阻人迹几絶故虽疾病隠约而覃思之功，日益超诣，有不自知其所以然者，因得窃闻纂述之意，与先难后获之，由乃备述其说于末简，庶有志是经者，毋忽焉，其夏氏先天易说，先生尝以质诸虞公，虞公复以得于前軰者授之，于是遂契先天内外之防，而后天上下经卦序未易知也，尝得庐陵萧汉中氏易说，以八卦分体论，上下经所由分与序卦之意，如示诸掌，然上无征于羲皇，成卦之序，下无考于三圣，彖象之辞，则犹有未然者，及春秋本防，旣明乃悟，文王据羲皇之圗，以为后天卦序，采夏商之易，以成一代之经，盖与孔子因鲁史作春秋无异，然后知黄先生所谓周易春秋经防废失之由，有相似者，葢如此，故以思古吟等篇，及行状附于师说之后，庶几方来，学者有所感发云尔，学生金，居敬谨识。