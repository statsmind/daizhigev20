钦定四库全书    经部五
左氏传续説     春秋类
提要
【臣】等谨案：左氏传续説十二卷宋吕祖谦撰，祖谦是编，继左氏传説而作以补所未及，故谓之续说，久无传本，今见于永乐大典者，惟自僖公十四年秋八月至三十三年，襄公十六年夏至三十一年，旧本缺佚，无从采録，其余则首尾完具，以传文次第排比之，仍可成帙，其中如臾骈，送狐射姑之帑，孟献子爱，公孙敖二子两条，俱以博议所云为非是，则是书当成，于晚年矣，其体例，主于随文解义，故议论稍不如前说之，濶大然于传文所载，阐其蕴，并抉摘其疵，如所谓左氏有三病，不明君臣大义一也，好以人事附会灾祥，二也；记管，晏事则尽精神，说圣人事，便无气象，三也；云云，虽亦沿宋儒好轧先儒之习，然实颇中，其失至于朝，祭军旅，官制赋役，诸大典及晋楚兴衰，列国向背之事机，诠释尤为明畅，惟子服景伯，系本桓公而以为出自襄公，稍为讹舛耳，葢祖谦邃于史事，知空谈不可以说经，故研究传文，穷始末，以核得失而不倡，废传之髙论视孙复诸人，其学为有据，多矣，乾隆四十六年七月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
左氏传续説纲领
学者观史，各有详略，如左传史记前汉三书皆当精熟，细防反覆考究，直不可一字草草，自后汉三国志以下诸史，只是防大纲，始末成败，葢自司马氏，班氏以后作史者皆无史法。
看史记，又与看左传不同，左传字字缜密，史记所载，却有嵗月差互先后不同处，不似左传缜密，只是识见髙逺真个识得三代规模，此学者所当熟防。
司马迁作史记，却有变风，变雅底意思，惜乎却少正风之意。
史记世家多书，别国事，如鲁世家却书晋国，秦国之类，此皆是当时大事笔法最髙不可不细，防如此条例，亦防史者所当知。
司马迁，虽不免有些血气为学，未粹然规模，终是濶使他克己为学，消除得血气，虽董仲舒亦不能及。
一部左传都不曽载一件闲事，盖此书是有用底书，学者看得左传熟时以下诸史条例，亦不过如此。
子贡曰：文武之道未坠于地，在人，贤者识其大者，不贤者识其小者，莫不有文武之道焉，此数句便是防，左传纲领，葢此书正接虞，夏，商，周之末，战国秦，汉之初，上既见先王遗制之尚在下，又见后世变迁之所因，此所以最好看，看左传，须是看得人情，物理出。
看史要识得时节不同处，春秋自是春秋时节秦汉，自是秦汉时节。
看史书事实，须是先识得大纲领处，则其余细事皆举，譬如一二百幅公案，但是识得要领处，方见得破，决得定切，不可只就小处泥。
学者观史，且要熟看，事之本末，源流未要，便生议论，左传一部三十卷，其大纲领只有三节，自第一卷至第三卷庄公九年，齐桓初出时是一节，此一节，霸者未兴，当时之权，亦未尝专在一国，自庄公九年以后，直至召陵之盟，又是一节，凡二十四卷，正是五霸迭兴之际，此一节甚长，自召陵以后，直至卷末又是一节，盖当时晋楚霸诸侯，凡南方之诸侯尽从，楚，北方之诸侯，尽从晋自楚，用子常以来，以玉与马之故，遂执二国之君，故蔡侯以子为质于晋，而请伐楚，晋荀寅又以求货于蔡，弗得，遂辞蔡而不肯伐楚，只縁要些小物事，遂坏了霸业，晋便失霸诸侯，遂无霸，自是以来，吴与越，却以蛮夷主盟，诸侯当时吴阖庐正用子胥要霸诸侯，蔡侯一东，遂当此事，都不成世界了，此是末一节，凡三节，皆是左传大纲领。
孔子论礼乐征伐自天子出，与禄之去公室，与陈恒弑君，当作一段看，盖天下大，浸浸至此，亦非一日，譬如伤寒传经至七日，病证极矣，若初从医者之説便下药尚可调理，若自此不从医者之説则其病必入恶症，不可复救，当夫子请讨陈恒之时，亦是一个时节，当时鲁君若从其説亦可转而为夏；商，周之盛，惟其不从，终所以变而为战国，不可整顿。
孟子论五霸一段，正是説春秋一节，当子细看，天子适诸侯曰：巡狩天子，五载一巡狩，舜典周官皆同此制，当时巡狩，非只是巡一方，乃是徧四方巡之，古之人君兵卫之出，亦少所以易，虽是一嵗之中亦巡得徧，诸侯朝于天子曰述职，如舜典所谓明试以功，车服以庸，是春，省耕而补不足，秋省敛而助不给，是偶因见以与之，非徧天下而与之也，故天子所至，谓幸此略以匮乏，农耕之具者与之，至于困穷之甚者，诸侯亦自有罚，养老尊贤，俊杰在位，此自是三事养老，只是养老，一事不必问，其他如国老，庶老皆是老尊贤，只是尊贤不必问，其他未论到才上，俊杰是在位，有才能者，方养老时，其间固是多贤，只是専论尚齿意思，未论贤否之如何？方尊贤时，其间固是多才，只是尊贤，不论其才之如何？此是大议论，须是经厯久逺方可见天子讨而不伐，诸侯伐而不讨诸侯，只是方伯连率，如汤伐葛之类，谓之伐三，不朝则六师，移之如羲，和湎淫，命侯以征之，是也，左传载葵丘之防，其五命而止，曰：凡我同盟之人，既盟之后，言归于好，以孟子五命之事观之，见得左氏爱仲之深，而于桓公之过，皆而不书，如内政之类，皆是桓虽为霸主，而于五命之戒，亦未免有所犯故左氏特之所以使后世不知桓公躬言之，而躬自蹈之也，观孟子左氏之言，其意岂不尽见？孟子之言，出于无心，故无所，左氏之言，拘于有爱，故欲其过，然左氏在春秋，亦可谓之贤大夫，若子产，叔向，皆其徒也，诸侯束牲载书，而不防血牲，是诸侯之牲，束是备而不用，此见齐桓，威信兼着，此只是仍旧举盟，时礼数，故牲皆不杀，初命曰诛不孝，无易树子，无以妾为妻，此皆是桓公命诸侯之辞，即是君臣父子夫妇之三纲，当时有管仲，在所以晓得，此诛不孝，是楚世子商臣弑君之类是也。易树子，是晋献公杀申生，立奚齐之类是也。无以妾为妻，即桓公如夫人者六人，卫姬，郑姬之类是也。再命曰：尊贤育才，以彰有徳贤是成徳者所以尊之才，是育而未成者，须要保防之，如唐元稹本自可取，因言宦官遂见退黜，被贬之后，平日亷耻遂丧彰有徳是土地辟田野，治养老尊贤底人，三命曰：敬老慈幼，无忘宾旅，敬老只诸侯，自敬其国之老者，慈幼，亦只欲诸侯抚其国之幼者宾旅，是国之大事，如国语所载周之秩，官有曰：敌国宾至，关尹以告，行理以节逆之，侯人为导，卿出郊劳，门尹除门，宗祝执祀，司里授馆，司徒具徒，司空视涂，司防诘奸，虞人入材，甸人积薪，火师监燎，水师监濯，膳宰致饔，廪人献饩，司马陈刍，工人展车，百官各以物至，宾入如归，是故小大莫不怀爱，其贵国之宾至，则以班加一等，益防至于王使，则皆官正莅事，上卿监之，若王巡狩，则君亲监之，四命曰：士无世官，官事无摄取士，必得无専杀大夫，上三句总是一事，士是入仕为官者，世官见得当时大夫已世袭多了，桓公已自无整顿处，所以只説士且举小者言之士，既世官其位，必有虚旷，桓公又恐复用他子弟以权摄，又戒诸侯曰：官事无摄，士既无世官，其子弟又无摄，则其为士者必取其贤才而用之，取士必得，又须是果得贤者方可盖，桓公与他改了条贯，所以如此，戒他毋専杀大夫如晋，恵公杀庆郑及杀，里克之类是也。五命曰：无曲防，正如战国防所载，西周欲为稻，东周不下水，戒他不得，曲相防遏，无遏粜，盖北方多是贩米于邻国，无有封而不告，如齐封卫，晋封曲沃，皆是此类。凡封国，诸侯不当专须当上告于天王，然后封今之大夫，今之诸侯之罪人也，诸侯之所以为三王之罪人也者，皆由其大夫长逢其恶，故曰今之大夫，今之诸侯之罪人也。
论孟论，管仲并作一段，此亦要看孔子称管仲但言其功，孟子却责以王者之佐，夫子见子贡企慕圣学，求造其妙，一或过之则失其中，虽言管仲之功，亦是随材而教子贡孟子见，公孙丑性质卑下，未明于理，或推管仲之功，则公孙丑必有歆慕之意，而其趋向愈卑，则孟子之责，管仲，亦所以教公孙丑。
霸者把也此説是
春秋自子产，叔向死后，气象顿衰，及到范鞅，全是战国，人或谓子产：叔向不似春秋，时人非也，子产叔向，只是春秋时贤大夫，只唤作春秋？时人可矣，如孟子在战国，却是不似当时人也。
看得左氏，亦是子产，叔向一等人，其记管，晏子产，叔向事皆连，当时精神写出，深知精髓，若不是此等人品无縁记得如此精妙，只记孔子事，便无意思，以此知杜预谓左丘明受经于仲尼，其説难信。
左氏只有三般病除，却此三病便十分好，所谓三病者左氏生于春秋时为习俗所移，不明君臣，大义视周室，如列国如记，周郑交质，此一病也，又好以人事附防灾祥，夫礼义，动作古人，固是于此，见人吉凶，亦岂専系于此，此二病也，记管，晏之事，则尽精神説圣人事便无气象，此三病也。
观公一卷，其间言王处甚多，其中止有二年，不书耳，到桓文以后，渐渐少，又其后言王处极少，盖公之时，王室虽衰，而犹未甚衰，当时尚知有王到后，言王处少，便见得当时全不以为事，故王室之衰，又不如公之时，周自东迁之后，王室便衰，然初之始，凡事尚可料理，至公之时，经四十余年而故家遗俗，犹有存者，如臧哀伯之諌，纳郜鼎臧僖伯之諌观鱼，申繻之对问名，皆三代之遗制，则其东迁之初，又可知恵公平王三年即位，在位四十六年，则春秋作时，平王东迁，已四十九年，盖春秋始于平王，非始于周之东迁也，春秋之始，周家法度，纪纲犹班班可见，尚似可为若五十年之前，便能整顿，则文武之迹犹未坠也，惜乎平王之不能振耳；大凡天下大乱之后，须得大圣贤出来，料理方可，如桀之乱，天下得汤，而后治纣之乱，天下得文武，而后治平王，东之后，无一圣贤出来整顿，所以直至于秦，东坡苏氏曰：周之失计，未有如东迁之谬也。使平王定不迁之计，收丰镐之遗民以形势，临东诸侯齐，晋虽大，未敢也，此苏氏之论，亦失于考之不精，盖岐丰之地，自幽王犬戎之祸作文，武，成，康之旧都，非复周家所有，故平王遂以岐，丰之地赐秦襄公，使之自取，此其非可以不迁也，而苏氏亦欲如晋，王导不迁都，豫章防稽之谋，只恐此説与当时事大段不相似。
钦定四库全书
左氏传续説卷一    宋 吕祖谦 撰
公
惠公元妃孟子，孟子卒，继室以声子生，公【元年，】左氏继室，以声子生，公一段，须便见得公当立底意，古者诸侯继世，虽以适而不以长，然元妃，苟无适嗣，则庶长当立，自先儒皆有是説此理甚明，今惠公元妃既无适子，则继室之子，虽非适子，却是庶长左氏，首载孟子卒，即载继室以声子生，公一句，而公之当立，焕然无复可疑，但公性质柔巽，大义不明，却自以先君之故，谦逊退避，有不敢竟当之意，初不知君位，原不是两间界，做得底事，此却失于不敢自做，非不当立也。左氏载下面仲子为鲁夫人事，则曰：有文在其手，曰为鲁夫人，言其有文如此耳，实非夫人也，桓公亦均之为庶子耳，叙事至此，则桓之当立与否，益易见矣。只此一段，如法吏防案善叙陈其事，而法意自在其中，此左氏具文见意处，所以学者要看得详细。
邾子克未王命故不书爵【元年】
邾是鲁附庸之国，何谓附庸之国，盖古者封国之余，别有闲地，故立以为附庸，寻常闲地，只散在诸侯之国，故诸侯之有罚者，则削其地，以増为闲地，若诸侯之有功者，则以其闲地而増封其国，此亦如秦，汉间置诸侯，郡县相似，皆是犬牙相制底意，故其闲地，天子平时各自命，王官掌之，如周礼县师是也。县师之职，曰掌国都鄙之地，所谓都鄙，便是诸侯国中闲地，论来县师，只当掌鄙而兼言，国则是统，掌天下可知，然而所掌亦是总其目耳，观春秋之初附庸，尚有未命于王者，见得诸侯之国，尚有闲地，在邾未命，邾本非诸侯，至后方得。王命周之封建，非举天下皆为诸侯，固有闲地，参差其间，所以能维持天下，故如邾之类，至此方封本，亦周地耳，今人止谓王畿千里之外，皆封建非也，如汉之郡县，亦杂于诸侯之间，亦周之遗意。
公求好于邾【元年】
诸侯初即位，必与与国通好，此乃相交际之道，鲁与邾为邻，自来相依倚。邾，小国固依鲁，鲁得邾，亦足以为重，故不得不急求好。
郑伯克段【元年】
初，郑武公娶于申，曰武姜，生庄公及共叔段，庄公寤生，惊姜氏，遂恶之，爱共叔段，爱恶两字，便是事之因由，大率人所以致骨肉之不睦者多縁此两字，妇人常情，每每如此，及庄公即位，为之请制，公曰：制，岩邑也，虢叔死焉，他邑，唯命制地，正是郑国险害去处，便是后来虎牢之地，天下大形势如此处，亦自有数，如今劔阁之类，庄公当时所以不与他时亦是庄公初间好意未必是，恐难控制而不与之也，故祭仲当时之諌，但引先王，都城之制，未尝有一言，遽伤其兄弟之情，大率骨肉之间，外人苟未知得果何如？时安敢便有离间底言语，看祭仲第二次再説亦不过蔓草，犹不可除，况君之宠弟乎？宠弟二字，便见庄公之意犹未露，竟不曽分明説破惜乎当时殊无调防，兄弟底情意，便只就利害上説去公子吕又曰：国不堪贰，君将若之何？欲与太叔，臣请事之；若弗与，则请除之，自此辞语展转忿激，看得庄公初间亦未便有杀弟之意，只縁事势浸浸来了，此所以遂成了，克段底事，如公曰：姜氏欲之焉，辟害此等语，亦是狠愎者之常谈，至曰：多行不义，必自毙，与后来不义不昵，厚将崩之语，其意却不可囬矣，学者能细看得此段，亦尽见得，人情物理。
京不度【元年】
京不度，此犹是周之法制，当时人犹熟知之，犹以违制为不可，其后人不复言，周多言，文襄之制矣。
段不弟故不言弟如二君故曰克【元年】
自古所建立，国家维持天下大纲目，不过数事，如三纲五常，天叙天秩之类，圣人作书亦如此，如郑伯克段莒，以姜氏还之类，则当时兄弟夫妇之间可见矣。故标之于上书曰：郑伯克段于鄢，段不弟，故不言弟，如二君，故曰克；此见当时风俗制度，皆坏处，夫兄弟相戕，此是天下之大变，盖君臣父子兄弟，是内治制度，纲纪是外治内外相维持，皆不可欠缺，今以兄弟之间，相戕相贼，如此，则当时天下可知。
颍考叔对郑庄公【元年】
颍考叔开庄公欲悔之心固善，然庄公既已悔过，自当直告以母子如初之理，不及黄泉之言至可笑，此何足复顾？乃教之以僞，以顺其意，何也？葢人各有力量，极不可勉强，颍考叔非不知正论，然至此力量加不去，只得如此説如孟子则不然，其曰如知其非义，斯速已矣，何待来年？其力量大矣，凡人之进言多故，为委曲迁就之语，亦以此耳。
公防戎于潜【二年】
鲁防戎亦是戎狄通中国始见于春秋者
莒人入向以姜氏还【二年】
莒人入向，以姜氏还，此是系三纲底事，可见天下之盛衰，大抵天下之所以治者，只是君臣父子夫妇。
司空无骇入极【二年】
司空无骇入极，注云：鲁司徒司马，司空，皆卿也，古者天子六卿，诸侯三卿虽是三卿，而实各兼六卿之事，故三卿皆取天子之次者，司徒冡宰之，次司马宗伯之次，司空，又司寇之次，至后汉三公，所谓司徒司马，司空，却只用了，诸侯制度。
周人将畀虢公政【三年】
周东既衰，而其举措皆无一当者，所以衰郑当亲反疏之，虢将亡之国，反倚之，至于交质，取禾之类，君臣之礼亡矣。
秋又取成周之禾【三年】
成周之地，今人多不能分，往往以王城为成周，不知成周与王城自是两处，盖天王所都处谓之王城，顽民所处谓之成，周王城，即河南县成周，即洛阳县洛诰曰：我乃卜涧水东，水西惟洛食，此便是河南县，我乃卜水东，亦惟洛食，此便是洛阳县，然此两处皆统属于河南郡，分别名字，便有两般，其地相去，亦不甚逺只都在一郡中，如今钱塘，仁和是也，书洛诰诗王风及后汉，地理志言之甚详。
宋穆公疾召大司马孔父而属殇公焉【三年】
宋是二王之后，官制，又与诸国不同，故有大司马孔父亦当时用事底臣，故以殇公属之。
宋宣公可谓知人【三年】
左氏载宋宣公，穆公之事，而曰宋宣公可谓知人矣，立穆公，其子飨之，命以义夫！而公羊又曰：宋之祸，宣公为之也，此论皆未，盖宋是继殷之后殷礼，或传子或传弟，商之法度，自来如此，故宣公之于穆公，却不是让，礼记曰：仲子舍其孙而立其子，伯子曰：仲子亦犹行古之道也，昔微子舍其孙腯而立其衍，以此观之，宣公以其子之不贤，遂舍子而立弟，未为不是，穆公不传诸子，而必归于殇公，此所以兆乱也，故宋之祸在穆公而不在宣公。
齐卫盟于石门【三年】
齐僖公亦是显诸侯，当时亦能纠合诸侯盟，防已有五伯之渐，故国语谓之小霸。
卫庄公娶于齐东宫得臣之妹曰庄姜【三年】
左氏叙此一句亦要见他族类之贵处
贱妨贵，少陵长逺间亲新间旧，小加大，淫破义，所谓六逆也，【三年】。
柳子厚作六逆论，乃曰：贱妨贵者，盖斥言择嗣之道，子以母贵者也逺间亲新间旧者，盖言任用者之道也，若贵而愚贱，而圣且贤，亲而旧者愚逺而新者圣且贤，以是而间之，其为理亦大矣，而可舍之，从斯言乎？晋厉公死而悼公入，乃理宋襄公嗣而子鱼退，乃乱贵不足尚也，秦用张禄而黜穰侯，乃安，魏相成璜而疎吴起，乃危亲不足与也。符氏进，王猛而杀樊世，乃兴胡亥，任赵髙而族李斯乃亡旧不足恃也。顾所信如何耳！子厚之论，亦是一説。
卫州吁弑桓公而立【四年】
卫桓公即位，至是嵗已十五年，寻常人只见传文相接，将谓桓公即位，便为州吁所弑，不知亦即位许久传，只是先经始事耳，观书要当熟看，细考不可，草草也。
卫州吁立，将修先君之怨于郑而求宠于诸侯，【四年，】杜氏谓诸簒立者，诸侯既与之防则不复讨，此春秋时法也，且曹公子负刍杀太子而自立，而曹人请于晋，曰：先君无乃有罪乎？若有罪，则君列诸防矣，盖前年戚之防负刍在列，故不可复讨也，盟防毕，乃执之，故曹人以为无罪。
春，公将如棠观鱼者，臧僖伯諌曰：春搜夏苗，秋狝冬狩，皆于农隙以讲事也，【五年】。
春秋时搜亦有两般，有因时而搜，有因事而搜，臧僖伯之所举者，便是因时而搜，如僖二十七年，晋搜于被庐，作三军，谋元帅三十一年，搜于清原作五军，以御狄赵盾为卿文，六年，搜于夷舍三军，使狐射姑将中军，赵盾佐之，阳处父至自温改，搜于董易，中军如此类，皆因事而搜，非因时而搜，然而立一将，举一事，必因搜而后举者何？故古者车徒卒伍，无事之时，皆散处于田野，郊甸之间，事不能以尽知，唯搜时农民毕集，皆聚在一处，所以因搜而举者，正欲使之公然知得廼是与众公共底意思，况搜时又不是徒然，耀武辨等列，顺少长，又却是寓此礼意在其间，故搜之本意，只欲搜索兽之，不孕者亦以兵是凶，不得不略，杀一两件以销铄兵气，四时必讲，亦以舒民之勇气也，自秦以来，三时皆废，止于秋时讲武，世之论者，遂谓古制三时务农，一时教战，以此看来，乃自秦以后，法非古制也。春秋经书，搜书狝，书狩尚多有之，唯苗一事，虽不载于春秋，或存或废，制度犹在，自秦汉而下，存者唯狩而已，以后汉礼仪志，考之月令，季秋，天子乃教田猎，以习五戎，月令章句曰：寄戎事之教，于田猎武事，不可空设，必有以诫，故寄教于田猎，开肄五兵，天子诸侯无事而不田为不敬，田不以礼为暴天物，周礼司马以旂，致民平列阵，如载之陈王，执路皷，诸侯执贲，皷军将执晋皷，师帅执提，旅帅执鼙，卒长执铙，两司马执铎，公司马执镯，以教坐作进退疾徐疏数之节，士卒聼声，视旂而前，却春教振旅以搜田，夏教苃舍以苗田，秋教治兵以狝田，冬教大阅以狩田，春夏示行礼，以取禽供事而已，秋者杀，时田猎之正其礼，盛魏书曰：建安二十一年三月，曹公亲耕籍田，有司奏，四时讲武于农隙，汉承秦制，三时不讲，唯十月，车驾幸长安，水南门防，五营士为八阵进退，今金革未偃，士民素习，可无四时讲武，但以立秋择吉日大朝车，号曰治兵，上合礼名，下承汉制也。秦，汉间，制度如此，殊失古意矣。
王助曲沃伐翼【五年】
为天子反，助臣以攻君，可见周无政，是亦畀虢政之类。
王命虢公伐曲沃【五年】
复命虢伐曲沃，颠倒错乱，失而复失，大抵国之将亡，皆如此。
公问羽数于众，仲对曰：天子用八，诸侯用六，大夫用四，士二【，五年】。
以公羊考之，天子八佾，诸公六诸侯四，士则无舞，刘原父曰：所谓士者，特牲少牢，皆士礼也，无用舞之仪，安能二佾而施之乎？周礼舞师之职，凡小祭祀则不兴，舞小祭祀者，王服冕之祭也，王服冕不兴，舞矣，士服冕反舞之乎？且冕又非士所当服者，刘之论极是，然以是説考之亦未可信，以左氏为非，盖周家七八百年中礼之更改，亦不只是一次公，羊左氏，或前后更改不同，各以所闻记之，亦未可知，正如后世之法亦不知是几次更改。
叔父有憾于寡人【五年】
公资质近厚故不忘人之一言
九宗五正【六年】
九宗五正，此乃自唐叔始封，受姓者也，至春秋时犹存，诸侯皆有世家，虽或存或亡，大略皆可见也。古之建国，天子必有诸侯，诸侯必有世家，世家之下，又自有家臣之类，更相罗络，更相维持，根盘节错，所以能久长，譬之如木，有根有干，有枝有叶，自大而小，此理之必然，故上下亦相亲附，虽衰亡，亦不至于遽至秦以后，无复此意，后世君臣，皆是暂时假合，若偶然相遇，初无悠久，以相维持之意，故易于土崩瓦解，此不可不知也。
冬，京师来告饥，公为之请籴于宋，卫；齐，郑【六年】。
此见得周室之衰处，先王盛世，诸侯贡赋入于畿甸，各有常制，京师安得来告饥，于诸侯告饥，于诸侯者，是诸侯之贡赋不入于天子，故王室始下，告于诸侯耳，然鲁在当时，犹为之请籴于四国，以纾王室之难，此又见得当时犹以王室为事在。
陈及郑平，十二月，陈五父如郑涖盟，壬申，及郑伯盟，防如忘【，七年】。
如忘者，精神不在于盟也往嵗郑伯请成于陈，陈侯不许，五父諌曰：亲仁善邻，国之寳也，君其许郑，此数句足，见五父之贤矣，其至于与郑伯盟，时亦不过数年间耳。何其先后？相反之甚，以墓门之诗观之，墓门有梅，有鸮萃止，夫也不良，歌以讯之，而序诗者以为刺陈佗，无良师傅，以至于不义，恶加于万民焉，盖陈佗初间数语，以其本有善心，资质自好，后来只縁师傅不善，朝夕相与处者非其人，故荡散其心术，凿坏其资质，所以至此，以此知人之善恶，本无定分，只在朝夕，所相与处如何耳？学者于此，不可不时时警省。
郑公子忽在王所故陈侯请妻之【七年】
此见得古制尚在处
无骇卒羽父请諡与族公问族于众仲【八年】
古者有姓有氏，有族姓出于一，而百世不可易者，谓之姓，别其枝，各取以为号者，谓之氏合，而言其一，之所自出者，谓之族如齐，本姜姓，则姜氏之正，者便是吕氏，其他如申国，许国之类，虽同出于姜姓，而支却别，后世姓氏，殽乱已久，俱失其所从来，今之所谓姓，却是古之所谓氏。
命氏为族【八年】
命氏为族此三家之渐
郑伯将伐许五月甲辰授兵于大宫【十一年】
古者大夫家无私甲，有事则授之于庙，往往所藏处，别自有去处，与大庙，当不甚相逺如郑授兵于大宫，鲁庄公治兵于庙，楚武王授师，孑焉之类皆可见，盖春秋之初，此则尚在，后来欲侵伐，则便自去侵伐，皆是家有私甲，如襄十年，子西闻盗，入于北宫，乃归，授甲不闻，授之于庙也，此皆是古制坏乱处。
公孙阏与頴考叔争车【十 年】
观考叔初间慈祥恺悌之意，能感动庄公，念母之心，决非是一时几句言语所能感动，也是他平日工夫到后，方能如此，然以前日之工夫如此，而终不能充于争车之时者，何故？此只縁境界移换了，盖用兵行师，以杀敌，致果为义，其势似易，至于争考叔，却被此境界牵动了血气，故挟辀之时，不胜其忿，而遂忘其身，使其在家庭间，决不至如此，以此知学者做工夫，果是难，故易之，损卦曰：君子以惩忿窒欲，圣人説损只説此两事忿，必下惩字，欲必下窒字，此最有意，盖忿譬犹火，欲譬犹水，火若不止，遏时必至于燎原，当其发时，便须扑灭，故君子之于忿，也须十分用力，惩创水，若浸浸不已必至于沦溺，必须无一毫罅隙，方可。故君子之于欲也，便须断然塞断了此二事，唯勇于义者能之，是故成徳之士在宗庙，则济济辟王，左右奉璋，奉璋峩峩髦士，攸宜在军旅，则约軝错衡，八鸾玱玱，服其命服，朱芾斯皇，有玱葱珩，都是境界，虽变而他原不曽变。
郑入许【十一年】
春秋之初，犹以灭人之国为异，故郑入许而不敢有其后，灭国，则自有之，如县陈之类，人见之渐熟，不以为怪也。
郑伯使卒出豭，行出犬鸡，以诅谢頴，考叔者【十一年，】此须是看行卒之兵，制百人为卒，二十五人为行，大者出豭，小者出犬鸡，此各以人数多寡为等差耳，若寻常盟则用牛，用牛，则其礼重哀十五年，卫蒯瞆，与伯姬舆豭以盟，盟不用牛，而用豭者，盖当时太子未立，不得从人君之礼。
王与郑人苏忿生之田【十一年】
王制曰：天子之县内，诸侯禄也，外诸侯嗣也，古者王畿有六乡，六乡外有六，县六，县外有都鄙，此古采地之制，未尝世袭，但世禄耳，自春秋以来采地，诸侯始世嗣。
钦定四库全书
左氏传续説卷二    宋 吕祖谦 撰
桓公
公及郑伯盟于越【元年】
郑与鲁盟此弑君初与诸侯防盟
见孔父之妻于路【元年】
妻而使人见于路此冶容诲淫之类宜其及祸
师服论名子【二年】
晋之师服，鲁之臧僖伯申繻之徒，皆是国家所咨访底人，盖古者诸侯之国，必有知典故，备访问底人，所以三代之源流，先王之制度，不至于断续，而不知者，正缘有这般人，在春秋之初，尚多有之。
师服曰：吾闻国家之立也，本大而末小，是以能固，故天子建国，诸侯立家，卿置侧室，大夫有贰宗，士有隷子弟庶人，工，商，各有分亲，皆有等衰，是以民服事其上，而下无觊觎，【二年】。
此数句皆是左传中大纲目，学者惟经厯久看书多，然后深晓得。
今晋甸侯也，而建国本既弱矣，其能久乎？【二年】。
古者所谓甸亦有两般，有畿甸之甸，有侯甸之甸，禹贡曰五百里甸服，此是畿甸之甸，周礼职方氏曰：乃辨九服之邦国，方千里曰王畿，其外方五百里曰侯服，又其外方五百里曰甸服，此是侯甸之甸，如周防，王谓规方千里，以为甸服，郑子产谓列卑而贡重者，甸服也，此皆是以王畿为甸，世俗习熟，多呼畿为甸，正合禹贡之制如师服，谓今晋甸侯也，子产谓曹为伯甸，此谓是晋以诸侯而在甸服，曹以伯爵而居甸服，正合成周之制，今晋师服曰：晋甸侯也，本既弱矣，师服指甸地，以为本弱，则此甸在侯服之外可知，盖去王畿既逺故其地小古者，大率地近畿者，土广而贡重地逺畿者土狭而贡轻，何故旧时海岛之地，亦有十里之国，以此见愈逺处愈小侯服，近畿，想侯服之地，必多于甸地也，子产曰：郑伯男也，而使从公侯之贡，公，侯、伯、子、男，古者分土为三，只有此三等，公侯一等，伯一等，子男一等，公侯一等，其贡重伯一等，其贡稍轻，子男一等，其贡又轻，今郑伯，男也，使之从伯本等之贡，已为重矣，又使之出公侯之贡，则岂不甚重，观此两句最，见得古者分土为三，一句分，眀周礼职方氏载，凡邦国千里，封公以方五百里，则四公方四百里，则六侯方三百里，则七伯方二百里，则二十五子，方百里则百男，以周知天下大扺，周礼所载皆与其他书，合惟此一处，却有可疑，恐是后来诸侯欲侵占，土地者私广，其数目耳，且以孟子考之公侯，皆方百里，伯七十里，子男五十里，以此益可见，古者三等之制，又曰：周公之封于鲁，为方百里也，地非不足，而俭扵百里，太公之封于齐也，为方百里也，地非不足也，而俭于百里，古公侯，皆是百里，如何便有三百里，四百里之制，况孟子正是当时人岂不可信，国语谓郑伯男也，郑在男服此説亦通。
芮伯万之母芮姜恶芮伯之多宠人也，逐之，【三年】，此正是后世母后专权之渐。
王师秦师围魏执芮伯以归【四年】
此非是秦执以屈辱，他却是有意要纳，他所以先执归去，十年，秦遂纳芮伯，秦本周殽函之地，去周最近周，宜亲之观，此时犹相亲，其后渐踈矣。
王夺郑伯政【五年】
周将亡，举措无不失，失之又失至于此，无复可言矣。
王以诸侯伐郑，郑伯御之，王为中军，虢公林父将右军，蔡人，卫人属焉，周公黒肩将左军，陈人属焉，郑曼伯为右拒，祭仲足为左拒，原繁髙渠弥以中军奉公【，五年，】古者天子六军，今桓王何故只有三军郑何故却有左右拒及中军，盖周室衰弱，不能备天子六军之制，郑欲当王之三军，就一军中分出，左右拒，故有三军郑，命二拒曰：旝动而鼓，旝中军之旗，皷二拒之皷，古者每军主将之车，必有一鼓，如国语曰：有中军之鼓，有国子之皷有髙子之皷则此中军亦当有皷，今中军乃动，旝而不动鼓，何也？盖车进则鼓动，今郑欲先命左右拒以击陈，蔡；卫，则中军尚未动，所以郑中军以旝为号令也。
鱼丽之陈【五年】
只缘郑既分左右拒以当三国，则中军人少，不能敌，王三军，故先偏后伍，分开人数，使行陈广阔，足以当王之三军，盖左右拒只在两邉当，蔡人，卫人，陈人又不能当王之左右军也，古者车制毎车，必有甲士三人，如主将之车，则主将居中御戎，与右却在两傍，如非主将之车，则御却居中，两邉却自有左右，故在主将之，左者谓之御戎，居车之中者，只谓之御御之职，掌马之六辔右之职，掌执戈矛，哀二年，铁之战，邮无恤御简子，卫太子为右，太子曰：吾救主于车，退敌于下，我右之上也，邮良曰：我两靷将絶吾能止之；我御之上也，清人之诗曰：左旋右抽，中军作好，此皆见得御与右之职事。
战于繻【五年】
繻之战，此是周室，大变处，自此后如陈如，蔡如卫之属竟不见，来从王室，盖自此一败后，诸侯皆解体矣。
楚武王侵随，鬬伯比言于楚子曰：汉东之国，随为大【，六年，】观楚经略汉东之初，便欲灭随而随，终不为楚所灭者，何故？盖少师死，季梁在諌行，言聴无人，沮挠其谋，故楚不敢灭，后来却反以厚意，结随以为助，使之勿救援小国，故汉东之小国尽为楚所灭，而随独终春秋之世，如所谓周之子孙在汉川者，楚实尽之，随密迩于楚，楚实存之，世有盟誓，至今未改，看此两处，便见楚常结随而不灭，随处。
楚略汉东【六年】
楚初盛时，横取湘汉一，渐至中国，如败，邓防南诸侯盟贰，轸，州，蓼，皆是。
随人使少师董成【六年】
董成如涖盟相似，盖两君不亲相见，故使人徃临之。
季梁曰所谓道忠于民而信于神也【六年】
古人説治民必言事神，盖人君是神民之主，天下国家，只是治民事神两事，周礼一书，自初至末，亦只説此事见得古人以实事看，神如后世以神为虚诞，文具了，春秋之时，神民所以并説者只实见其不是虚诞，且如学者不愧屋漏，不欺暗室，此便是知有神处。
上思利民忠也【六年】
寻常以诚事君谓之忠，如隋炀帝下诏，非不説要利民只，此心不诚于为民，故谓之忠，则不可，古人上下常通説此一字如孟子曰：自反而有礼矣，自反而仁矣，必曰自反而忠既説礼与仁而又必説忠者何故？盖亦欲实验此心，果何如也？一部左传所以多只説一个忠字，自秦，汉以来简册中，此字始断絶。
祝史矫举以祭【六年】
所谓矫举者，如无嘉徳而曰嘉栗，不能馨香，而曰防酒之类，皆谓之矫。
奉牲以告，曰：愽硕肥腯，谓民力之普存也，谓其畜之硕大蕃滋也，谓其不疾瘯蠡也，谓其备腯咸有也，【六年，】既説愽硕肥腯，何故又説备腯咸有此两句似重然，细看来，愽硕肥腯是大纲，统言牲体，备腯咸有自各以其类而言之，如用太牢，则牛羊豕，三者皆相似，乃可。如三者之中，有一不称，则不得谓之咸，有此四句，各不相似，故杜氏谓其实皆当兼此四者，看他下兼字，便见得杜氏不以为同处。
所谓馨香无谗慝也【六年】
无谗慝，便是所以为馨香处，且如一家中，所以谓之馨香者，必其父子兄弟中和睦，而无乖离之意，乃可谓之馨香，所谓馨香，无谗慝也，两句最有味。
故务其三时，修其五教，亲其九族，以致其禋祀，【六年，】此四句自有次第。
北戎伐齐【六年】
当齐桓未覇，以前戎狄，横行于中国，灭卫伐鲁，伐周之类甚多，自管仲相桓公之后，方能攘之，所以孔子有微管仲，吾其被发左袵之叹，须看当时事体，然后知圣人之语不妄。
诸侯之大夫戍齐，齐人馈之饩，使鲁为其班后，郑【六年，】春秋时班次，亦有两般，无事时则以爵尊者为先，出师时，则以主兵者为先，五年，邾人，郑人伐宋，邾在郑之先，邾主兵也，桓十年，齐，卫，郑来战于郎齐，卫在郑之，先王爵也，今郑为齐伐戎，如以主兵例论之，自合居先，而鲁以王爵，论故居后，又如践土之盟，载书曰：晋重，鲁申卫武蔡，甲午，郑防齐潘，宋王臣莒期，藏在盟府，夫鲁弱国也，蔡小国也，如何却在郑齐之先，盖周之宗盟，异姓为后，此所以周班为先后也，戍齐，见当时诸侯犹相亲附，犹相扶持。
郑忽辞齐昏【六年】
忽不借助于他国，而自求多福，非奋然，诚有志也，盖其为人浅狭，而多所拘挛，暗而动皆疑畏，浮易而不知审量，孑孑然以文义自喜，而国人情，与其身之安危，皆懵然莫之察也，适足以取亡而已矣，使忽诚有志而深，求其实则资之弱，固可彊，而所以持国者，固无待于外，助也，惟其为善，有名而无实，所以卒见嗤于祭仲而为诗人所闵，此功利之説所以多胜而信道者，所以益寡也，盖昭公但云：自求多福，在我而已，而所谓在者，初未甞做功夫也。
季梁曰楚人尚左君必左【八年】
楚人所以尚左者，蛮夷之俗也，蛮夷以左为尚，如左袵之类，皆是中国，则以右为尚。
少师曰不当王非敌也【八年】
谓君当与王为敌
王命虢仲【八年】
此皆畿内诸侯，周之旧制，畿外诸侯，则世袭畿内者，则皆随其所职，且如为卿，则有采地，或免或死，则已不世袭也，其后乃亦世袭，周之王畿，皆为人所有，所以益弱。
巴子使韩服告于楚，请与邓为好，楚子使道朔将巴客以聘于邓，邓南鄙鄾人攻而夺之币，杀道朔及巴行人，楚子使防章让于邓，邓人弗受，【九年】。
此见得邓全无，政刑处道朔，巴客之聘，既及邓境，而鄾人敢于杀而夺之，则邓之纲纪，盖可知矣。及楚防章让邓之时，则鄾人之罪，邓所必讨，而邓反助之，盖国家将亡，则纲纪都无，后来楚文王过邓，而三甥请杀，文王曰：亡邓国者，必此人也。纵使，是时，杀得楚文王邓亦不能久存，盖鄾人夺币之时，邓之亡形见矣，左传中如此等处，最要看。
虢仲譛其大夫詹父于王【十年】
虢仲是王之卿士詹父，是虢之属，大夫，假使詹父有罪，虢何故不自讨，而必譛之于王，盖大夫命于天子，而属于虢仲，非虢所能私讨也，如今相国府有左右司之属，六部有郎中员外之属相似，此虢仲所以必诉之于王。
郧人军于蒲骚，将与随绞州，蓼伐楚师，莫敖患之，【十一年，】莫敖楚官也，楚初只有莫敖，后来彊盛时，又有令尹，故令尹之权却重，莫敖一官，虽存，而权反居令尹之下矣。
祭封人，仲足有宠于荘公，荘公使为卿，【，十一年】。
封人是治，封疆之官，祭仲以封人而入来，执政得见，春秋之初，尚未世袭，在盖官人以世，非古之制度，乃武王数纣之辞。
雍氏宗有宠于宋荘公，故诱祭仲而执之，曰：不立突，将死，亦执厉公而求赂焉，祭仲与宋人盟，以厉公归而立之，【十一年】。
此盟是要盟，要盟，义所当昔，如孔子蒲之盟，孔子过蒲公叔氏以蒲畔，蒲人止孔子弟子有公良儒者，以私车五乗从孔子鬬甚疾，蒲人惧，谓孔子曰：苟无适卫，吾出子与之盟，出孔子东门，孔子遂适卫，子贡曰：盟可负也。孔子曰：要盟也，神不听。
楚伐绞，莫敖屈瑕曰：绞小而轻，轻则寡谋，请无扞采樵者以诱之，【十二年】。
行军之法，有正军，有役徒正军，是行陈之兵，役徒是供役使之兵，如采樵底人，乃是役徒，非行伍间，执干戈弓矢者也，然役使采樵，时却必使正军扞卫以徃，今欲为计以诱绞人，故请无扞僖二十八年，栾枝使舆，曵柴而遁，昭十三年，卫请禁刍荛者，皆是采樵之役徒也。
楚屈瑕伐罗，鬬伯比送之，还谓其御曰：莫敖必败，遂见楚子曰：必济师，楚子辞焉，入告夫人邓曼，楚子使赖人追之，不及【，十三年】。
鬬伯比既知莫敖之必败，不便明告，于是子而使追屈瑕，却待邓曼之説而后方使，赖人追之，迁延了许多时节，何故？盖此不是伯比，不肯直諌，楚王恐是楚军法，军行而沮挠军谋者，则有刑，故伯比防讽而不径言之意，欲使楚王自悟耳，妇人不预军事，而楚王入告，邓曼者，盖师已尽行，而又欲益师，讶其説而入言诸家人耳，此亦人之常情也。
夫固谓君训众而好镇抚之，召诸司而劝之以令徳【十三年】。
众谓士卒诸司谓偏禆之将
楚师尽行【十三年】
楚伐罗一小国其师尽行则当时楚亦未甚大
楚宥羣帅【十三年】
楚之政事如此便自是将兴气象
莫敖屈瑕【十三年】
屈瑕终始三事，博议论得却是大率议中议论，自今日看来十全精者大段有数，盖此书旧日一时间意思耳。
防于曹曹人致饩礼也【十四年】
左氏所谓礼，非左氏自説乃是周之典礼，盖夫子未笔削，春秋时鲁史，本谓鲁春秋鲁春秋之法，合于周礼者，则书不合于周礼者，亦书所以示劝戒也，故韩宣子适鲁，见易象与鲁春秋？曰：周礼尽在鲁矣，今左氏所谓礼也之类，便是然其中却又有两般，有周之旧典，礼经又有春秋当时之所谓礼，如郑以齐人朝王，礼也，祭公来，遂逆王后于纪，礼也，曹人致饩，礼也，此皆古之所谓礼也，如大夫，三月同位，至如君薨，卒而祔之类，此皆是春秋当时之所谓礼，左传书礼处极多，要须编缉作一处看，方见得两般分明，古之周礼，非今周礼之书，今周礼之书，只可谓之周官。
郑子人来寻盟【十四年】
杜氏曰：其后为子人氏，此公孙之子，以王父字为氏者。
宋人以诸侯伐郑焚渠门入及大逵【十四年】
逵是道路之名，如荘二十八年，楚伐郑，众军入自纯门，及逵市宣，十二年，楚伐郑，入自皇门，至于逵路，在郑多谓之逵，在齐多谓之荘，在鲁多谓之衢，此皆各以其国之道路，广狭名之，逵道方九轨，车两轮间曰：轨一轨，凡八尺九轨，七十二尺，计十二步，而周礼注九轨，不名逵，尔雅曰：九逹谓之逵，杜氏谓道方九轨为逵者，彼以郑城内不应有九出之道，故以为九轨，然郑有九逹之道未可知，或只是容得九轨，亦未可知，此正如蜀中棊盘市之类。
天王使家父来求车，非礼也，诸侯不贡车服，天子不私求财，【十五年】。
杜氏谓车服，乃上之所以赐下，如舜典曰：眀试以功车服以庸，益稷曰眀，庶以功车服以庸是也。然书中所説车服亦各不同，如舜典所説乃天子所以赏诸侯者益稷所説乃人君所以赏士大夫者此两般，亦所当然，至于不私求财，则诸侯自有常贡，如禹贡九州之赋，各贡其方物，若过求之，则为私求财矣，以天子下求车，此虽非天子之体，然天子不能自办，而所以下求于诸侯者，亦见得当时诸侯常赋不供，敢于慢周处。
祭仲专，郑伯患之，使其壻雍纠杀之，将享诸郊，【十五年，】当时雍纠不享于家，而必享于郊者，何故？盖祭仲是郑之权臣党与盛强，就享于国中，则救援，多至必难谁，何所以享诸郊者，特地使他出在逺地使他党与卒来不得，故杀之也易，如阳虎将享季氏于蒲圃，而后杀之，之类相似，盖蒲与郊，皆国外之逺地而季氏与祭仲皆一国之权臣。
诸侯谋纳郑厉公【十五年】
昭公正嫡出奔，并无人欲纳之，厉公庶子出奔，而诸侯即谋纳之，盖昭弱厉强，可见当时不论是非，只论强弱，人情大略类此。
宣姜与公子朔，构急子，公使诸齐，使盗待诸莘，将杀之，夀子告之使行，不可及行，饮以酒夀子载其旌以先，盗杀之【，十六年】。
夀子将欲免，急子而必载，旌以先者，何故？盖旌旗属，凡使者出，竟则有旌，仪礼聘礼云：使者载旜及竟，又云：及竟张旜誓，乃谒闗人入竟敛，旜乃展，又云：及郊，又展如初，注曰：旜旌旗属也，载之者，所以表识其事，此古使者之制，如此夀子所以饮之酒者，正欲使之醉而后可，窃旌以先徃也自常情，看来夀与朔是同母弟，朔既谗构，急子则夀亦宜同构之也，今乃导急子使行，又欲以身免其死，此最是贤于人处，太史公曰：余读世家言，至于宣公之太子，以妇见诛弟夀争死以相让，此与晋太子申生不敢眀骊姫之过同，俱恶伤父之志，然卒死亡，何其悲也？或父子相杀，兄弟相灭，亦独何哉？然以道理论之急夀之死亦有未尽处，父有过，子当掩防而正救之，争相为死，是暴其父之过也，此未得为尽事亲之道，必如舜之号泣，大杖则走，然后能尽事亲之道。
及齐师战于奚疆事也【十七年】
疆事云者，谓此疆场间微事耳，为疆吏者，当自区处足矣，何必来告？若如契丹来求闗南地之类，此却是大事，须当请之于朝廷，非邉将所能自区处得了，若只是邉鄙间，时复侵掠，五里或十里，此亦常事耳，何必一一浼朝廷之听。
髙渠弥弑昭公【十七年】
郑荘公聚权谋之臣于朝，虽可以立一时之功，快一时之意，然只荘公可制服之才，至荘公薨，百态交作，都无一豪节义，如渠弥之弑昭公，如祭仲之逐厉公，都不知义理所在，盖此曹平日只理防得权谋，上有人制服，则为用而不敢肆，上既无人，则自用其权，谋自择其便利，何所不至耶？君子非不欲快一时之意，用权谋之士也，所以独取忠厚长者，盖为长久之计耳。
君子谓昭公知所恶矣【十七年】
此一句是左氏讥昭公处言，其特能知之耳。而不能去之，意自见于言外，此正是恶恶而不能去也。左传中如此处皆左氏笔髙含不尽意。
公子逹曰髙伯其为戮乎？复恶已甚矣，【十七年】。
复是报复之，复谓昭公初间只是恶渠弥，而渠弥后来却弑了，昭公以为报，言其报之之甚也。
公将有行，遂与姜氏如齐，申繻曰：女有家，男有室，无相凟也，谓之有礼。易，此必败【，十八年】。
左氏所以载申繻谏，辞一段者，便要见得姜氏是第一次，如齐处言，前此未甞如齐，至此方徃故申繻以未曽有此，遂入諌耳，故左氏因以諌辞，系之大扺，作史之法皆如此，后来文姜如齐，不知其几，而都无諌者，何故以此？看来此行是第一次尤分眀。
人曰祭仲以知免仲曰信也【十八年】
此见祭仲全不顾义理，只计较利害底人，且昭公是祭仲所立，渠弥既弑昭公，仲何故不讨？而又事子亹，况仲在当时专据兵权，非力不足，盖当时厉公在栎，自栎入郑地，殊不逺仲若讨渠弥时，正恐厉公乗隙而入，盖厉公不是，无能底人，仲所以顾一时利害，且安顺过，若以贤者处之，安肯如此。
辛伯諌曰：并后匹嫡，两政耦国，乱之本也。【，十八年】。
并后如褒姒，申后之类，匹嫡如齐，僖公宠夷仲年之类，两政如狐突，諌晋太子曰：外宠二政是也，谓如政当由中书出而令却自近习出之类耦国，如郑京城，晋曲沃之类。
<经部,春秋类,左氏传续说>
钦定四库全书
左氏传续説卷三   宋 吕祖谦 
荘公
筑王姫之馆于外【元年】
荘公之立，桓公见杀于齐，则荘公之于齐，有不共戴天之雠，而不能以复讐为念，前辈论之详矣，然又须识得荘公之要领，王姫归于齐，鲁絶之而不与，主婚义也，而鲁则畏齐之强而不敢絶欲与之主婚，内则畏清议而不与，外则畏齐之见讨，而不敢絶其君臣之间，宛转商量，一个两不相妨底道理，故筑王姫之馆于外，三传之説不一，然皆未必是，凡天下之事，不知夫不共戴天之仇，义不可与者，未足为忧，既知之，而求所以委曲回互者，深可忧，盖其不知者良心一朝顿回，则其不可御，既知之，而欲立一名字，求以委曲囬互，亦终于此而已矣，父子之间，天属之恩，荘公报齐之心，宜如火之必，如水之必寒，如手足之必捍头目，安可以委曲安排，回互使之，两不相妨，至如伐郕一段亦然，荘公本自畏齐，而曰我实不徳齐师何罪？皆是立一个名字文饰之，此其所以终于不振，谷梁谓主王姫者，必自公门出，注云：公门朝之外门，主王姬者当设几筵于宗庙，以俟迎，故在公门之内，筑王姬之馆，又曰：于朝则已尊，于寝则已，卑为之改筑外变之正也，仇讐之人非所以接婚姻也，衰麻非所以接弁冕也，此同姓主婚之制，而鲁人改筑之意也，然天子之女，下嫁诸侯，何以必鲁主之，而天子不自主，盖天子不当与诸侯为敌体，是故天子嫁女乎诸侯，必使诸侯同姓者主之，诸侯嫁女于大夫，必使大夫同姓者主之，鲁于周为同姓，故使主之，然荘公，是时于齐有不共戴天之仇，荘公非不知道理去不得，只缘力弱不能自强，眀告天子誓与齐絶恐恐然惧为齐所侵伐，只顾些少利害，忘了父子大义却説中间做委曲底道理，大抵为人最戒如此，设辞做事，极是害人，宁是不知义理底人，一旦觉时，尚有改悔时节。
楚武王荆尸授师孑焉以伐随【四年】
楚初称荆，诗所谓荆楚便是尸，乃是楚陈名孑亦鎗属，盖楚陈所利也，大抵陈中自有利于长兵，有利于短兵，弓矢利逺是谓长兵孑，只利近，故为短兵，此亦见始参用孑为陈处。
将齐入告夫人邓曼曰余心荡【四年】
此见得当时尚知古人致齐之义，盖楚武王平日是攻城，略地底人，岂复知正心，诚意之理，然欲入庙之初，犹知所谓齐者，盖齐是精神防聚之时，于此散荡，觉不収敛，故惊而入告，诸夫人耳，所谓将齐是欲入齐，而未齐之时，故可入告，使其已齐之后，则不可复见夫人矣，后世徒有齐之名，而不知齐之实，故虽当此时，而亦不复知所谓荡矣。
王遂行卒于樠木之下【四年】
武王既死，何不便去丧，却除道梁溠，营军临，随何故此是为竒兵伐他处，盖军中既无主帅，则事变易，生不如此，随必反追楚师，故楚人到此，只得向前至，莫敖以王命入盟随侯，请为防于汉汭，而后无可虑，盖汉汭是楚地，既入楚地，则事始，无他虞矣。
纪侯不能下齐以与纪季【四年】
纪侯能全身逺害为宗社计，亦不为不贤，比之御璧，靣缚者逺胜
王人救卫【六年】
朔不当立王救之是也
夫能周位者，必度于本末，而后立衷焉，不知其本不谋，知本之不枝，弗强诗云：本支百世，【六年】。
此正是左氏论，大凡立君之法，非是断此事之是非，夫所谓本者，指适子而言，所谓支者，指庶子而言，今以适子谓之本，此固易见，苟无适子，而能于庶子之中，择其最亲者亦谓之本，以庶子之最亲，继先君之正统，此止可谓之本，而又未可谓之知本，所谓知本者谓，又于羣公子最亲之中，其不贤者，择其贤者而立之，始谓之知本，诗云：本支百世，周之所以能长久者，只缘是知这个本支道理。
楚文王伐申，过邓骓甥，聃甥养甥，请杀楚子，邓侯弗许，还年，楚子伐邓，十六年，楚复伐邓，灭之，【六年】。
夫邓之亡，不在于不杀，楚子而在于不能自立，纪纲修治甲兵，以整顿一国，所以卒为楚所灭，向使前时从三甥之言，杀了楚文王，又安知后来别无一个楚文王出，故不能自强，其国而徒然不从人言者，亦所当戒。
恒星不见【七年】
齐桓公将覇乃天下一变故天象先见
夏书曰臯陶迈种徳徳乃降【八年】
夏书臯陶迈种徳徳乃降此正，今臯陶谟之文，而杜氏谓逸书者何故？盖缘秦火之后，唯伏生口授尚书传于世，如益稷，大禹谟泰誓诸篇，世皆不得而有，自孔安国，古文尚书，始皆有此数篇，当时但藏于民间，未甚公行于天下，至东晋时始盛行于世，杜预是西晋时人犹未得见之，故曰逸书，如杨子云，以酒诰为空言相似，亦是未曽见也迈逺也降及也言徳非可顷刻，问求速效，必湏逺播其徳乃能及民。
君子是以善鲁荘公【八年】
荘公不能报父之讐而却立名字，要委曲回防过了，此政与筑王姬之馆于外相似，左氏不眀大义，却徒取他一节，此左氏于此等处犹有欠处。
齐无知弑襄公【八年】
看齐襄公须看得每举而每得志，是其所以速襄公之死，观其当时淫侈无度，肆行不道，无不得志，如一灭纪，则纪侯大去其国，才以王人伐卫，卫使服才欲灭，郕郕便降，至于欲防鲁侯，则鲁侯至，欲要姜氏，则姜氏至，每举而每得志，惟其得志之频，故所以为死期之速，宜乎卒蹈无知，簒弑之祸也。
冬，十有二月，齐侯游于姑棼，遂田于贝丘，见大豕，豕人立而啼，【八年】。
此亦是大豕之常态耳，不足深怪，縁齐侯有疑心，所主不定，故见得如此。
诛屦于徒人费【八年】
以齐之富强，岂无一屦之供，而必责于徒人费者，盖求之仓卒，所以偶无耳。
石之纷如死于阶下【八年】
以襄公之无常，本无徳以感人而纷如孟阳之徒皆为之死者，何故？盖襄公平日不能亲任贤者，而小惠所懐者止此等人，虽千百为死，亦无益于事，此见得襄公所以为襄公处。
襄公立无常【八年】
不必只是政令无定，凡事皆然，如与文姜防处，皆是无常底事。
鲍叔牙曰君使民慢乱将作矣【八年】
既使民慢则虽杀人而人亦不畏
鲍叔牙奉公子小白出奔，莒乱作，管夷吾，召忽奉公子纠来奔，【八年】。
鲍叔奉小白出奔，于将乱之初，管仲奉子纠出奔于已乱之后，以仲之才论之，岂不及鲍叔，而叔何故如此？知防仲何为而不能知防，盖叔素知小白之贤平日保防，故其辅佐出于诚，所以未乱而先奔子纠，平日亦只是寻常底人耳，而仲之佐，纠又非其本意，而出于君命，故乱作而后奔，如仲射小白，中钩，其于事子纠之，义亦尽矣，仲之不死于子纠，亦未为伤义。
公及齐大夫盟于蔇，齐无君也；夏，公伐齐，纳子纠【，九年，】桓公自莒先入，与齐大夫盟，在春间至夏方纳子纠，何其迟缓如此，盖二公子各有党，鲁欲在中间，调防势亦甚难，故迟了许多时节。
鲍叔曰管召讐也请受而甘心焉【九年】
鲍叔之意，正在生得管仲，所以如此，説管仲亦知鲍叔必不杀他，故特地请囚至堂阜，而后税者，盖堂阜是齐地，至堂阜而税，则鲁人不疑，不然，鲁人知之，则未必不复为鲁所夺也。
管夷吾治于髙傒【九年】
髙傒齐之上卿治是治政之才过之
公将战曹刿请见【十年】
刿平时初未甞仕于鲁，何故却自出来为之谋，盖鲁是刿父母之邦，前年干时之战，社稷防不可保此一战，若再大败，则社稷必危，刿不忍坐视父母之邦，至于殄灭，其势不得不自出来，向使大势未到极处，时刿亦未便自出，以此见干时之战，是鲁大败处，况当其时，齐之兴势方强，而鲁之在位者，又皆非深谋逺虑之士刿于此不出，则鲁未必有复存之理，故自此长勺，既胜之后，鲁却用曹刿于朝观，諌观社处便见。
肉食者鄙未能逺谋【十年】
此指当时在位者耳，然古者肉食，亦自有制，唯贵者老者耳，如食肉者，皆与食肉者无墨之类，皆是説贵者如孟子云：七十者衣帛食肉，是老者皆食肉，古人俭约，非如后世奢侈诸侯，无故不杀牛，大夫无故不杀羊，士无故不杀犬豕，此皆是古之制。
小未徧，民弗从也，小信未孚，神弗福也，【十年】。
曹刿之言，正与季梁之諌相似，盖古人只理防神民，如周礼所説賔祀处皆是此两事，春秋去古未逺尚知此理，自秦汉而下，鲜能识此者。
忠之属也【十年】
言亦是忠之一端耳，观此数条，亦似迂濶而不切于战，然以理论之，可谓得其要处，大扺得民之心，便是得军心，然荘公素不逹，此何故便能悟其言，盖刿自前面铺叙，有来厯所以见得眀白。
齐人三鼓刿曰可矣【十年】
齐人三鼓，而鲁不鼓，非是任齐自来进兵，盖鲁前面遮防截定了，后全不动。
齐师败绩，公将驰之，刿曰：未可下，视其辙，登轼而望之，【十年】。
轼是中车之轼板，刿所以登轼而望之者，盖军败有两般，有果败者，有诈败者诈败者，旗虽乱而行伍，进退之节，初未甞乱，乃是变阵，特伪乱其旗以误敌耳。自非真知兵法者不能识之，刿正恐齐人复有变阵，设伏兵以误我，故登轼而望之，故曰：夫大国难测也，惧有伏焉，吾视其辙乱，望其旗靡，故逐之。
臧文仲曰宋其兴乎【十一年】
杜注谓文仲鲁大夫盖当时臧哀伯已为鲁卿，故文仲止得为大夫何故？盖一族中只一人为卿，故哀伯卒后，文仲始为卿，注曰：鲁大夫所以别为卿者也。
禹，汤罪已，其兴也勃焉；桀，纣罪人，其亡也忽焉，【十一年，】如五子，述大禹之戒，作歌曰：予视天下愚夫愚妇，一能胜予一人，三失怨，岂在眀不见是图，汤以六事，自责之类，皆是禹汤罪已处，桀悔不杀，成汤于夏防，纣则曰：我生不有命在天之类，皆是桀，纣罪人处。
既而闻之曰公子御説之辞也【十一年】
此是闵公对他，如何见得是御説之辞盖春秋时辞命，有自君出者，亦有臣为之者，论语所谓为命，禆谌草创之，世叔讨论之，此是出于臣所为者，盖辞命安危之所系，不是临时漫对他，必先子细，与人商，而后告之。
石祁子论归猛【十二年】
宋人请猛于卫，卫人欲弗与，石祁子曰：天下之恶一也，恶于宋而保于我，保之何补？此一节，是以道理论得一夫而失一国，与恶而弃好，非谋也，此一节，是以利害论此数句当作两节看，方分眀惟天下之恶一也，此句最道得好，非有识见底人，不能説得出观檀弓所载石骀仲卒，无适子卜，庶子为后，皆欲沐浴佩玉，石祁子曰：孰有执亲之丧而沭浴，佩玉者乎？不沭浴佩玉，以此见得石祁子自防，年便别了，故至此，所以有这般议论。
盟于柯【十三年】
齐服，鲁当时宋与鲁最近齐而彊，故先事宋，鲁，宋鲁既服，即有鄄之防，齐始覇矣。
齐请师于周单伯防之【十四年】
是时，单伯帅师以徃其出兵多少之数，虽不载于经传，然亦可以例，如晋平丘之防，请帅王赋，元戎十乗以先唘行以此，看来兵亦不多，盖覇者只欲假王师之名耳，非真欲资其力也。
郑厉公自栎侵郑，及大陵传，瑕传瑕曰：苟舍我，吾请纳君，与之盟而赦之，六月甲子，传瑕杀郑子及其二子而纳厉公【，十四年】。
传瑕初间许纳君之盟，不过一时间势所廹耳，是谓要盟，及至，入国之后，背之可也，然必去弑君者，何故？盖当时风俗以盟为重，才与之盟，则不得不践其言，唯识道理者，然后能自区处，故所谓背者，又自有两等，人有般是狡猾底人，反覆无信者，有一般是识得道理，逹时变者，如孔子蒲盟是也。
传瑕杀郑子【十四年】
称郑子居丧故也。有在丧称子，有贬而称子，如宋子，郑子之类皆在丧而称者，如杞子自侯而伯而子者，乃贬爵而称。
厉公杀传瑕【十四年】
厉公杀传瑕与晋公杀里克相似
上大夫之事吾愿与伯父图之【十四年】
上大夫，便是卿周礼，才书卿了，便无上大夫止，书中大夫，下大夫春秋之初，周制尚在，到后来如晋有上卿，又有上大夫，便见得制度壊处。
厉公入遂杀原繁【十四年】
自当时观之，厉公之问甚曲，原繁之对甚正，何故厉公才入，却便杀了原繁，盖原繁与祭仲之徒，皆荘公旧臣，又有权谋，厉公若不去，他时终放不下，郑有祭仲原繁，驾曼伯之徒，故后来郑常多，谋臣如卫，有石碏，故后来有蘧伯玉之徒。
楚灭息入祭【十四年】
楚伐郑【十六年】
当时齐虽覇然如楚，如晋，虽妄侵伐，而力未能正，故置而不问，其后彊盛，则晋，楚自服，譬如奕棊，渠自知所先后也。
君子曰：商书所谓恶之易也，如火之燎于原，不可向迩，其犹可扑灭者，其如蔡哀侯乎？【十四年】。
大扺，事须自小处便遏絶了，乃好，如蔡弗賔，初间只是小事，后来至于伐蔡，以献舞归，又至于灭息，这便不可扑灭了，使蔡初间便遏絶了时，终不至于丧身失国。
齐人执郑詹【十七年】
郑詹至晋文公时犹在此，盖郑用事底臣，然前年郑既服齐，今却不朝，何故？盖郑介于齐，楚两间，恐楚来伐，故不朝齐。
遂因氏领氏工娄氏须遂氏杀齐戍【十七年】
此皆是遂国之大族以此见得氏族得力处
秋有为灾也【十八年】
大凡春秋所书皆是本地，素无有而忽有焉者，则书如有蜚，有鸜鹆之类是也。
楚子御之大败于津还鬻拳弗纳【十九年】
夫胜兵家之常，而楚子一败之后，鬻拳，何故便不纳。盖楚正是图覇之，不是防常时节，一小不胜则声不张，羣蛮小国必乗共起而叛之，此鬻拳所深虑也。况此一败，又非是小小不胜，鬻拳如何不出来强做得，此又见楚方兴时，便自有这般人，观其以兵谏楚子，便见鬻拳，乃是朴直木强底人，忠于国家，不知其他，只是不曽识得道理，左氏谓之爱君，此亦是左氏不明，得大处，故杜氏之注云：眀非臣法此一句，虽非是左氏本意，然杜预却以此一句，救左氏之失处。
蒍国邉伯石速，詹父子禽祝跪作乱，因蘓氏，秋，五大夫奉公子頽以伐王【，十九年】。
王致乱之因只自贪里来
王子頽享五大夫，乐及徧舞，郑伯闻之，见虢叔，曰：寡人闻之，哀乐失时，殃咎必至，今王子頽歌舞不倦，乐祸也，奸王之位，祸孰大焉！临祸忘忧，忧必及之，盍纳王乎？虢公曰：寡人之愿也，【二十年】。
王廵虢守，虢公为王宫于玤，王与之酒泉，郑伯之享王也，王以后之鞶鉴，予之虢公，请王与之爵，郑伯由是始恶于王【，二十一年】。
王无事时，于虢为厚于郑为薄，有事时郑，每先出力扶持，虢却全然不见，大凡此处正是事之要处，上自天子，下至庶人，皆要识得洛诰曰：汝其敬识百辟，享亦识其有不享享多仪，仪不及物，惟曰不享，惟不役志于享，凡民惟曰不享，惟事其爽侮，周公告老，只以此一件事戒成王，盖此却不是容易底事看，敬识两字，便见得如此难，湏子细辩，别其果是诚意来享，又湏辩别其是，不诚来享，其间有享虽多仪，诚意不及此，与不享者同，若不能用，志辩别其真伪，以诚意来享者如此，不诚意来，享者亦如此，则天下何缘复来？盖是非不眀则并其是者，皆亦不诚矣，享且如此，则其他事事如此，如虢筑宫于玤，此正是享多仪，仪不及物者，王无事时都被他以闲，礼数取奉了，不特是此一事，每每如此，郑却是得力，可仗底人，王却不曽识得，此周室之所以衰，正缘如此颠倒了，譬如朋友中，无事时以酒食笑语，相追逐底人，平时甚好，及至有患难时，却便都不见，至于平时冷淡底人，虽若不满人意，患难时却十分得力，故学者湏是知所亲疎。
陈人杀其太子御，冦陈公子完与颛孙奔齐，【二十二年，】陈人陈宣公也，陈公子完，是厉公跃子史记谓厉公佗之子，非也，当以释例为正。
陈完奔齐【二十二年】
齐始覇而亡，齐者已至，颇如寒暑相代，夏至一隂生冬至一阳生也。
臣卜其昼未卜其夜【二十二年】
此是真个以卜，盖古者大事必卜，今以臣饮君，亦大事故卜。
懿氏卜妻敬仲【二十二年】
左氏所载，筮易之辞，如此详者，何故？盖左氏正当，田氏簒齐之时，故大意亦以为田氏所以强盛者，亦非偶然，其数如此。
庭实旅百【二十二年】
庭实旅百，楚子入享于郑，时孟献子亦言之，礼记曰：庭实旅百，何为乎诸侯之庭，以此见诸侯不当用此。
奉之以玉帛天地之美具焉【二十二年】
玉帛，正是天地之产，天产是动物，地产，是植物如币帛之，皆出于蚕，故为天产金玉之，皆藏于地，故为地产。
公如齐观社【二十三年】
观社是观兵
防以制财用之节【二十三年】
制财用之节如平丘之防郑子产争承是也
诸侯有王【二十三年】
王是王事是朝防征伐之事
晋士蒍又与羣公子谋，使杀游氏之二子，士蒍告晋侯曰：可矣，【二十四年】。
前年既谋，譛富子而去之，今又杀游氏之二子，盖富子是有力者，游氏二子，是有谋者先去，有力者次去，有谋底人，然后可以下手，故士蒍告晋侯曰：可矣。
始结陈好【二十五年】
盖十九年，陈与齐人，宋人伐我西鄙，至此始结好看，左传，如这般处，便考他前后事迹，曽有甚断絶处，方见得来厯子细如前，无事可考，时只是未曽徃来此是看左传一条例。
夏同盟于幽陈郑服也【二十七年】
此是大节目盖已前皆服楚今始服齐
晋侯将伐虢，士蒍曰：夫民让事乐和，爱亲哀丧而后可用也，【二十七年】。
让事如班，白者不，戴于道路之乐和，如出入相友，守望相助，管子内政，所谓夜战声相闻，昼战目相接，其欢欣足以相死之，哀丧内政，所谓死丧，同恤祸灾，共之之类。
王使召伯廖赐齐侯命且请伐卫【二十七年】
王恐，使齐侯不动，故先赐齐侯命，此见周室所以衰弱处，然齐侯数以王命取赂而还，亦只是略略应命，不是十分着力，当时管仲尚在，而齐侯取赂，何故？盖桓公做事，管仲亦有调，防不得处，于此可见。
骊姬嬖，欲立其子赂外嬖梁五，与东闗嬖五使言于公曰：若使太子主曲沃而重耳，夷吾主蒲与屈，使俱曰：狄之广莫，于晋为都，【二十八年】。
此所谓使俱曰者，使国人皆如此，説杜注谓使二五俱説恐説不顺盖离间骨肉底人，湏要弥不觉。
羣公子皆鄙唯二姬之子在绛【二十八年】
盖情踈则易离情亲则难间
楚令尹子元欲蛊文，夫人为馆于其宫侧，而振万焉，夫人闻之，泣曰：先君以是舞也，习戎备也，【二十八年】。
盖舞有部曲，行伍之次，便是阵法，乐记曰：天子夹振之，而驷伐盛威于中国也，分夹而进，事蚤济也，注云：夹振者，王与大将夹舞者，振铎以为节也，武舞战象也，每奏四伐一击，一刺为一伐，分犹部曲也，舞者各有部曲之列，又夹振之者，象用兵务于早成也，观此可见，舞之制度，故曰：先君以是舞，习戎备也。
秋子元以车六百乗伐郑，入于桔柣之门，县门不，楚言而出，子元曰：郑有人焉，诸侯救郑，楚师夜遁，郑人将奔桐丘，【二十八年】。
是时，楚师既遁，而郑自有备，何故却要奔盖楚，此一战亦不是，小战观，子元以车六百乗伐郑一句可见，城濮之战，春秋之大战也，不过七百乗此六百乗计二千四百车，其最彊盛，此所以欲奔。
鬬谷于菟为令尹，自毁其家，以纾楚国之难，【三十年，】当时子元既以贪淫乱楚，故楚遂择亷洁者继之，左氏记此事在子元为令尹，下见得湏当如此，如唐肃宗既见元载以贪败，故特用杨绾，其事正与此相似，齐服楚所以甚难者，以有子文为令尹也，正如诸武侯乃与司马懿为敌，所以不能成功耳。
齐侯来献戎防【三十一年】
献防亦有两例，如襄，八年，邢丘之防，郑蔡司马公子夑，郑伯献防于晋亲聴命，此是献其囚，谓之防二十五年，郑伐陈，陈侯使其众男女别而累以待，子产数俘而出，此是献其功而不献其俘，今齐侯来献防是献其俘也。
凡诸侯有四夷之功，则献于王，王以警于夷，中国则否，【三十一年】。
此句最要看，盖中国而至于用兵，此是甚不得已，盖中国非叔父则伯舅之国也。
宋公请先见于齐侯夏遇于梁丘【三十二年】
大凡防盟中欲先相见者，皆是先欲自谋，二国私议，如八年，齐侯将平宋，卫有防期，宋公以币请于卫，请先相见。
秋七月有神降于莘【三十二年】
古者尊敬神眀，才在后世，便是差错了意思，自应如此，就此一段论之，如内史过议论，尚有可取，未至，全然差舛在。
雩，讲于梁氏女，公子观之，圉人荦自墙外与之，戯子般怒，使鞭之，公曰：不如杀之，是不可鞭荦有力焉，能投盖于稷门，【三十二年】。
荘公既知荦之罪可杀，而终于不杀，何故？盖当时只不合説过了便休，天下事当做便做，切不可如此説了便休，极是害事，然荘公当时家法不正，习以成风，虽圉人荦与之戯，亦不深以为怪，盖鲁自文姜以来，祸乱既作，初间其夫桓公见弑，其后二子，叔牙庆父见杀，及其二孙子般，闵公见弑，又及其子妇，哀姜以宗族言之，则闺门之内，祸乱如此，以名义论之，既弑三君，又杀二卿，此皆缘文姜淫乱，所以生出许多事，以此观之，曲礼内，则所以纎闺中事者，非是繁碎。
成季使以君命命僖叔待于鍼巫氏使鍼季酖之【，三十二年，】成季杀叔牙，而不杀庆父，何故？盖兄弟间至扵，不得不杀者，此是甚不得已，安可又杀庆父，但去其一人，则其党自矣。
子般即位次于党氏【三十二年】
古者君薨，太子即位皆有丧，次如顾命，所谓迎子钊于南门之外，延入翼室，恤宅宗翼室，即次也，子般所以次于党氏，盖欲外家以为助耳。
闵公
天若祚太子其无晋乎【元年】
士蒍劝申生去至，与其及也！义已足矣，何故下又説天若祚太子，其无晋乎？盖缘申生，本是慈祥底人，有眷恋，不果之意，士蒍是当时谋臣见得利害明，故其辞若此。
毕万筮仕于晋【元年】
左氏载毕万，筮辞如此详者，何故？盖左氏正当三晋强韩，魏盛时，故推原其始而言之，如戴陈敬仲事相类，亦如王莽，武后时，多献符防之类。
卫懿公与石祁子玦与荘子矢使守【二年】
卫侯不命以言，而以物何故？盖古人大抵以物为信。
狄人囚史华龙滑与礼孔以逐卫人，二人曰：我太史也，实掌其祭，【二年】。
如周礼太史之职，祭之曰：执事以次位常，盖祝史皆掌祭，如今此制尚在，天地神只，位板皆太史局掌。
齐人使昭伯烝于宣姜【二年】
盖卫公即位时正是齐襄公时所以有此
齐侯使公子无亏，帅车三百乗甲士三千人，以戍曹【二年，】古者一车甲士三人，论来三百乗止合九百人，而今何故却有三千人，盖此甲士却又非在车上者，乃别是车外步兵，缘其国中长于步兵，故齐所以増了许多后来，晋伐狄，亦毁车为行，皆是此类。
归公乗马祭服五称，牛羊豕鸡狗皆三百，与门材归，夫人鱼轩，重锦三十两，【二年】。
此一段最要看，自常人看来，祭服门材鱼轩，皆是闲慢底物事，不知此却要缘卫国，既为狄所灭，全不成模，様所以略与他做一国大纲，体面乗马是人君，出入湏要，仪卫祭服，是奉社稷，湏用礼仪，牛、羊、豕，是与他做畜产之本，门材是与他为外面体面鱼轩重锦，皆夫人车服之用事，事不可缺，此是齐桓公识得立国规模，所以纎息备具，以此见左传学者最不可不细看，此乃有用之书。
郑人使髙克帅师次于河上【二年】
髙克何故在河上，盖当时狄已灭卫，声势大了，郑湏预为之备，盖卫在河北，郑在河南。
晋人使太子申生伐东山臯落氏【二年】
申生伐东山，当时众人无不知太子之危若从众人之言，逃之他国，或可以免骊姬，但欲得太子之位，其子得立，则亦已矣，太子居深宫中，难得过失，则难谗谮，故骊姬常使之出外，将兵无功，固可加罪，有功则又以为得人心。
钦定四库全书
左氏传续説卷四   宋 吕祖谦 撰
僖公
讳国恶礼也【元年】
国恶只是鲁国，臣子所不忍言者，所以养臣子，爱君之心，若公言君父之恶，便有弑君之渐。
诸侯救邢【元年】
当初狄伐邢，齐已救了，何故又救耶？盖卫与邢相近，始初去救邢，狄人虽退，却去伐卫，故卫为狄所灭，狄既灭，卫却乗灭国之威，去伐邢，所以桓公率诸侯再来救邢，然不便去救，次于聂北者，盖夷狄中国之胜负，于此乎分，齐侯是伯主，万一小败后，夷狄便浸强，中国便浸弱，所以未敢轻去，直待邢人突围而出，方敢乗其势乱而逐之。
具邢用而迁之师无私焉【元年】
邢不比卫，卫是灭亡之后，重新把服用与他，今邢尚自有遗物，无者从而与之未备者，从而全之，师无私焉，见得邢自有遗物，师不敢胡乱，去与他私取一件。
公赐季友汶阳之田及费【元年】
既与之邑，又加之田，厚赏之也，此三家始盛之，因后襄七年，南遗为费宰，叔仲昭伯为隧，正欲善季氏而求媚于南遗，谓遗请城费昭，十二年，南蒯以费叛，十三年，叔弓围费，十四年，南蒯奔齐，二子来归，费三十二年，史墨对赵简子曰：昔季友桓之季也，有大功于鲁，受费为上卿，定十二年，仲由为季氏宰，将堕三都，于是季氏堕费。
君子以齐人杀哀姜也为已甚矣【元年】
哀姜于鲁，大义已絶鲁人正当讨之于闵公，既死之后，僖公未立之前，方是此鲁，当讨而齐，不当杀齐，知鲁不去讨，故取而杀之于齐。
诸侯城楚丘而封卫【二年】
封卫如何却在迁邢之后，狄人无有在者，然后去城，楚丘而封卫，此非是缓其势当如此。
晋荀息请假道于虞以伐虢，公曰：宫之竒存焉【二年，】晋献公如何知？虞有宫之竒盖献公是有意经略，诸国底人，平时下工夫正在此，所以先知得，若是不曽，留意在此者，虽敌国之谋，臣亦何缘知得？
荀息对曰：宫之竒之为人也，懦而不能强，諌【二年】。
此正谷梁所谓逹心而言略者也。荀息所以知得子细，亦是当时谋臣非特知得宫之竒之为人虞公之情性，他亦知道故假道于虞？曰：冀为不道，入自颠軨，伐鄍三门，冀之既病，则亦唯君，故他知虞公是要人取奉底人，故先夸大其功，以投他之所欲。
保于逆旅【二年】
逆旅，是旅舎言处于旅舎时复徃来侵略耳兵，亦不甚多也。
晋里克荀息帅师防虞师伐虢灭下阳【二年】
大凡灭国曰灭，此特取虢之下阳，何以亦曰灭，盖虢有上阳，又有下阳上，阳是虢，所都处下阳，亦与上阳相等既为晋所取，此便是与灭国一般。
盟于贯服江黄也【二年】
先楚之党
楚人伐郑【二年】
齐，楚，所以欲争郑者，何故？盖郑界齐，楚两间，齐得郑则齐覇楚得郑则楚霸。
齐侯与蔡姬乘舟于囿荡公公惧变色【三年】
舟荡而公独惧者何？盖蔡亦近淮之国，其俗习水为常了，所以蔡姬不畏。
齐侯以诸侯之师侵蔡蔡溃遂伐楚【四年】
此段是看得桓公不是，因伐蔡了，偶然去伐楚，盖齐欲伐楚，经营多年，却本是要伐楚了，因特伐蔡耳。
楚子使与师言曰：不虞君之渉吾地也，何故？管仲对曰：昔召康公云云，【四年】。
此见得要处管仲必自出来説都不使行人对
昔召康公命我先君太公曰：五侯九伯，女实征之，以夹辅周室，【四年】。
五侯九伯论来，自是用二伯，同管一伯，止管得一半，此却云五侯九伯，女实征之，何故？盖太公是师当时特地以此命，他却与常制不同。
尔贡包茅不入，王祭不供，无以缩酒，寡人是徴【四年】此，管仲以大题目，去问他处包茅，正是荆州当贡荆，正是楚地。
对曰：贡之不入，寡君之罪也，敢不共给，昭王之不复，君其问之，水濵【四年】。
此见得楚国强处，不肯全然屈下，故其辞半服半不服，如曰：君若以徳绥诸侯谁敢不服？此皆是楚对得好处，他所以能如此者，盖楚有子文为令尹，其才略可与，管仲相当，正如司马仲逹对诸，武侯一般。
楚子使屈完如师【四年】
楚何故不便？来敌齐却，使屈完来何故？盖齐是覇者，其师又皆是节制之师，不可轻犯，所以先使屈完来观之。
陈辕涛涂谓郑申侯曰：师出于陈，郑之间，国必甚病，【四年，】盖覇者之师，凡经过处，诸侯必湏，供其资粮屝屦，如用师批，劵之类相似。
齐侯説与之虎牢【四年】
见覇者之权専虽诸侯他国之地予夺皆由他
初，晋献公欲以骊姬为夫人，卜之不吉，筮之吉，卜人曰：筮短长，不如从长，【四年】。
此不知何处见得？考之洪范，七稽疑甚，眀始言汝则从，从筮从，卿士逆吉，又曰：卿士从从筮，从汝则逆，庶民逆，吉，又曰：庶民从，从，筮从，卿士逆，汝则逆吉，盖谓曰：汝曰：卿士曰：庶民虽逆，然筮之，从则自吉也，至于作内吉作外凶，则曰：汝则从，从筮逆，卿士逆，庶民逆于此，乃见虽筮之逆，然得之从亦吉矣，此所以为筮短长也，是以古者大事必卜，卜所以为最重，及夫筮共违于人，然后用作凶。
及将立奚齐既与中大夫成谋【四年】
此左氏书法最髙处盖当时骊姬所惮者，惟里克一人而已，然里克柔弱避祸，却有中立之语，使骊姬敢于逐申生而立奚齐，全无忌惮，此便是与里克同商量一般，何以言之？中大夫便是卿，古者大国三卿，皆命于天子，次国二卿，一卿命于天子，一卿自命，故命于天子者，谓之卿，如周礼所书止有中大夫，却无上大夫，盖卿便是上大夫正与此制合注中所谓中大夫为佐卿，非也，但只是亚于卿者，齐侯是大国亦只是二卿，管仲曰：有天子之二，守国髙在观此则齐只二卿而已，想是公之国方命三卿，侯国，只命二卿而已，晋武公是簒位而入国，天子未甞，命他卿故只有中大夫，中大夫，便是晋国秉政之臣，以此见春秋之，此制尚在，虽晋之强暴，亦未敢改，后来此制紊乱，天子反减，诸侯反多，一国既有卿，又有上大夫，中大夫如叔向所言。
太子祭于曲沃，归胙于公姬，毒而献之，公祭之地，地坟与犬，犬毙，与小臣，小臣亦毙，【四年】。
观其祭地，而地坟之时，此已见得是毒了，何故又与犬与小臣盖，鲡姬要做个眀证了，以重他罪徃徃此事，亦恐是骊姬与献公先自商量了，所以敢如此，然论来申生到此时，亦自可去，而卒不去者，何故？盖申生为人，小不忍而害大义，虽不得立，逃去，他国亦何害。
晋侯使以杀太子申生之故来告【五年】
春秋如此事皆当时大事所以必告于诸侯
晋侯使士蒍为二公子筑，蒲与屈不慎，寘薪焉，夷吾防之【，五年】。
夷吾独诉，而重耳不诉者，何故？以此见重耳，夷吾贤否处，盖重耳当时，已自知了。
士蒍稽首而对【五年】
稽首，是以首至地，凡敬其命则稽首，然士蒍当筑，蒲与屈之，何故不諌？盖时见献公之头势难説所以不敢説到献公责他不慎，故至此，敢説。
公使寺人披伐蒲，重耳曰：君父之命不校，乃狥曰：校者吾雠也，【五年】。
重耳自不校便了，何必湏要徧狥国人，盖重耳素得蒲人之心，蒲人只要去救他本，不识重耳之本心万一来校时，恐害他后来大事，所以不得不以此号令蒲人。
防于首止防王太子郑谋宁周也【五年】
胡氏所论极精，曰：以王世子而出防诸侯，以列国诸侯，而上与王世子防此例之变也，而春秋许之，郑伯奉承王命，不与是盟，此礼之常也，而春秋逃之，所以然者，王将以爱易储贰，桓公纠合诸侯仗正道，以翼世子，使国本不摇而天下之为父子者定，所谓一匡天下，民到于今受，其赐者也，至易变而之正，以大义为主，而崇髙之势不与焉，然后万世之大论正矣。
陈辕宣仲譛申侯于郑伯【五年】
只缘申侯被利昏了，虽宣仲陷害，他如此分眀也自见不得，论来间，止是申侯反覆不是，陈辕涛涂，却是后来两人，却都不是，与他一般了。
郑伯逃归不盟【五年】
只是潜身而归，正如髙祖脱鸿门相似，若以军归，则齐安得不觉。
江黄道柏方睦于齐【五年】
江，黄、道、柏，皆是近楚小国，齐平日工夫，正在此上，先服小者，然后来理防楚。
晋侯复假道于虞以伐虢宫之竒諌【五年】
宫之竒到此諌得详，何故？他亦见事势极了，所以尽説得出利害曲折，无不了然。
虞不腊矣【五年】
腊是祭名，见得春秋时已有此名，史记秦纪书曰：秦腊，此太史公自秦言之，盖言秦于此始，腊耳，非腊始于秦也，或者疑腊是秦时方有而不知，自古来已有之，以秦本西戎典礼未备，至此方用腊，当时诸国用腊者亦多，且如秦纪书县宜阳，岂是古来未有县而始县于秦耶？
晋灭虢【五年】
时桓公既为伯主，何听晋如此纵横，盖当时天下纵横之甚，救不得许多头行，最是夷狄极盛，所以先去伐狄，其次却来伐楚，故后来虽不伐晋，而晋自来服，此乃见桓公规模处。
执虞公及其大夫井伯以媵秦穆姬【五年】
媵，本是卑者为之，此特使虞公媵正要屈辱，他如刘聪使晋懐帝青衣行酒相似。
而修虞祀【五年】
此一句左氏正欲应宫之竒神其吐之之语
晋侯使贾华伐屈夷吾不能守盟而行【六年】
贾华是七舆大夫为右行者，夷吾与屈人盟，正欲以此结屈人之心，尚有觊觎，复入之意。
将奔狄，郤芮曰：后出同走，罪也，不如之梁，【六年】。
郤芮为夷吾谋，不为不是，但奔梁之策，乃苟简浅近，欲复国之意，所以不如重耳，奔狄之意逺大也。
管仲言于齐侯曰招以礼懐逺以徳【七年】
招如郑贰之懐逺是江黄之
齐侯修礼于诸侯诸侯官受方物【七年】
官是诸国所掌贡赋之官，齐既富强，又是伯主，诸侯各来齐，受所贡之物，以贡于天子，盖齐既伯诸侯，欲以此结诸侯，所以与他物以为贡，正如一邑之中，有上户先代，下戸输纳之，想当时亦有不贡者伯主，正欲以此倡率之，既结得诸侯，又能上尊天子。
守命共时之谓信【七年】
共时便是时见曰防此只説防耳
徳刑礼义无国不记【七年】
无国不记，见得诸侯国皆有史，如杜氏谓，汲冡纪年篇，有书鲁晋事，春秋者可见。
子华由是得罪于郑【七年】
子华既是太子了，何故却使齐伐郑，盖子华急要簒国为君耳，如我以郑为内臣一句可见。
襄王不丧而告难于齐【七年】
惧王子之党盛
凡夫人不薨于寝不殡于庙【八年】
礼记檀弓，虞、夏，商，周之殡，皆不在庙，至此却在庙，何故此制度当考。
宋公疾，太子兹父固请曰：目夷长且仁，君其立之【，八年，】襄公本当立，何故让子鱼，盖襄公只是要着意做好事底人，虽常好名而实不称，如之战，不禽二毛之事可见。
宋桓公卒未而襄公防诸侯【九年】
襄公在丧，何故防诸侯如此速，盖宋是显显之国，如齐侯属，孝公于宋襄公，齐桓公所以独托于宋者，亦是见当时显显者，只是宋故襄公此防，不得不自出来，然此防亦当时盛防。
王使宰孔赐齐侯胙【九年】
晋践土之盟不赐，而齐桓葵丘，独赐者何故？盖周以脤膰之礼，亲兄弟之国，文公是同姓，是所当赐者，故不书齐，是异姓本不当赐王特地，加厚于齐，所以见得是异礼。
天子有事于文武【九年】
天子有事于文，武，便是祭，祭是大事，故直谓之事如洛阳，重牡丹，故直以牡丹为花，若其他花卉，各自有别名，名之。
宰孔先归【九年】
宰孔何故先归？盖宰孔止与防不与盟，盟者自不信而后有盟，宰孔所以不盟者，不敢以不信待天子之臣。
东略之不知西则否矣【九年】
盖当时三方皆徃了，只有东邉未去，非久必去西既防了，必不复来。
其在乱乎君务靖乱无勤于行【九年】
此是指晋言之，盖説与晋当时齐已不来，但自归去，察其国之乱，务靖安之足矣？不必徃齐也，晋之乱，便是荀息奚齐事。
献公使荀息傅奚齐，公疾召之，曰：以是藐诸辱在大夫，【九年】。
当时申生已杀重耳，夷吾皆在外，只有奚齐，卓子二人在里面，此所谓诸正，指此两人言也。
耦俱无猜【九年】
俱谓送徃事居两事无猜，谓无猜疑，嫌忌言，我无愧于生者，死者。
里克将杀奚齐先告荀息【五年】
里克既要，杀奚齐，何故却先説与荀息则甚且荀息伐虢，伐虞亦不是无谋底人，受遗托，亦不是无权底人，盖当缘民心离散，众意不属于奚齐，卓子，荀息所以做不得，然克所以先告时，亦见得风俗尚厚。
诗所谓斯言之玷不可为也荀息有焉【九年】
此亦是一节可取大槩亦不济事
齐以诸侯之师伐晋及髙梁而还【九年】
何故只止髙梁便还盖，齐侯，是伯主了，一则耻于不能大救二，则又力不能及，而秦晋又强所以只略行便歇，令不及鲁，盖当时去伐晋时，亦无甚，诸侯从他。
齐隰朋帅师防秦师纳晋公【九年】
夷吾入时，重耳，何故不入？盖檀弓所载晋献公之丧，秦穆公使吊公子重耳，公子重耳对客曰：君吊亡臣重耳，身丧父死，不得与于哭泣之哀，以为君忧，父死之谓何？或敢有他志，以辱君命，观此见得夷吾是赂人了，求入重耳，是人劝他入却不入，二人之贤否，于此可见，况当时谋臣重耳所偕，是舅犯之徒，夷吾是郤芮之徒，人品髙下亦甚辽逺。
秦伯谓郤芮曰：公子谁恃？对曰：臣闻亡人无党，有党必有雠，【九年】。
此二句言其易纳欲秦助公
夷吾弱不好弄能鬬不过【九年】
此数句言其可以为君，见得古人语言，大率婉顺郤芮，是当时谋臣大计策，虽未了得，若此等言语，亦防説得好。
是吾利也【九年】
此句如邻之厚君之薄也一般
晋侯杀里克以説【十年】
頴濵苏氏曰：晋献公杀其世子申生而立奚齐，国人不顺，其大夫里克杀奚齐，卓子而纳惠公，春秋皆以弑君书之矣，公既入，而杀里克，以弑君之罪罪之，春秋书曰：晋杀其大夫里克，称人以杀，杀有罪也，称国以杀，杀无罪也，里克弑君，而以无罪书，此春秋之微意也，奚齐卓子之立，以淫破义，虽已为君，而晋人不以为君也，既以为君，则君臣之名正，故里克为弑而国人之所不君，则弑必不免，里克，因国人之所欲立而立之，则里克之罪，与宋华督，齐崔杼异矣，虽使上有明天子，下有贤方伯，里克之罪，犹可议也。公以弑得立，而归罪于克，以自説于诸侯其义，有不可矣，然公杀里克而背内外之赂，国人恶之，狄人怨之，兵败于秦，身死而子灭，至其谋臣吕甥，郤称，冀芮皆以兵死，盖背理而伤义，非独人之所不与，而天亦不与也，此论极是。
狐突适下国遇太子【十年】
论来本无此理，只缘民心不附属夷吾，故民或讹言如此，此亦将亡之兆。
七舆大夫【十年】
七舆，即周礼侯伯七命，贰车七乗晋只是献公，时王命一军为晋侯，独上军有之，正义谓下军亦有，恐未必如此。所谓栾盈下军七舆，恐只是前时上军之制，襄公二十五年，下车七乗亦略可见。
左行共华，右行贾华，叔坚骓歂，累虎特宫，山祁【十年，】左行，何故止一人，右行何故有六人当攷。
秦晋伐戎以救周【十一年】
秦，晋伐戎以救周，齐何故却不来，盖晋近周已自先去了，齐既见，自有晋理防了，便不去，以此见桓公胷中毕竟寛大与晋文不同，如秦伯师于河上，将纳王，晋侯辞秦师而下，是汲汲要争去理会，此皆是不及齐桓处。
王以上卿之礼，飨管仲曰：余嘉乃勲应，乃懿徳谓督不忘，徃践乃职，【十二年】。
应是报应之，应督谓厚之意，践乃职者，谓位虽是下卿而职，则秉齐政，今还，以职尊之故，杜氏曰：不言位而言，职者管仲，位卑而职齐政，故欲以职尊之也。
齐侯使仲孙湫聘于周【十二年】
仲孙湫，是齐之贤者，以闵元年，省鲁难之事观之，见得齐国出使，有人可以见齐之使能如此。
秋为戎难故诸侯戍周【十三年】
戍有两般，有每嵗更戍有待事，已而久戍者观，采薇之诗曰：昔我徃矣，杨柳依依，今我来思，雨雪霏霏，此是遣戍于春时，至次年更留防秋而归，则冬时矣，乃每年更戍之制也，观勤戍五年之语，则直待难平事，已而方得返，不比常戍，有更代之期也。令戍周夷难未己，只得且戍其国，又须自以时遣人代之。
百里奚论与晋籴【十三年】
子桑与百里奚所言不同，子桑之言利害，固是。但所言之意，又不如百里奚，资质浑厚，百里奚，秦穆公两人，资质皆好，观其言可知，然穆公皆用百里奚，此其所以兴。
自雍及绛相继【十三年】
此是舳舻相衔而徃
诸侯城缘陵而杞焉【十四年】
迁杞便与迁邢不同，此见齐桓公，自葵丘防后骄心生，凡事皆不如前时。
<经部,春秋类,左氏传续说>
钦定四库全书
左氏传续説卷五   宋 吕祖谦 撰
文公上
先王之正时也，履端于始，举正于中，归余于终，【元年，】大扺厯法不过此三句，履端于始，正是立春，立夏之类是四时之始，举正于中，是一月中气如春分，秋分斗建寅，建夘之类归余于终，以每月大小尽每嵗零日积成闰，此三句皆统説一嵗事书谓恊时月正日，正是此三句，素问谓立端于始表正于中推余于终，而天度毕矣，注云端首也，始初也，表彰示也，正斗建也，中月半也推退位也，言立首气于初节之日，示斗建于月半之，辰退，余闰于相望之后，此説却分明。
晋人以公不朝来讨【二年】
文公何故不朝？晋前辈谓文公做事，大率寛缓，亦是如闰，不告朔之类，大率如此。
晋人使阳处父盟公以耻之【二年】
古者卿不防诸侯，与伯子男防可也，处父不能正君之失，故春秋去氏以贬之。
大事于太庙【二年】
禴祠烝尝，常祭也，故止曰事，若禘祫之类，非常祭，故曰大事。
且眀见曰吾见新鬼大故鬼小【二年】
弗忌，亦是想像得如此耳！盖闵公薨，时年七八，歳僖公之薨，防五十余矣，故曰：吾见新鬼大故鬼小。
礼无不顺【二年】
礼者顺也，大率礼事无有不顺，况祀是国之大事，岂可不顺？今乃逆之，岂可谓之礼。
汤不先契文武不先不窋【二年】
契与不窋，非是不贤，只较之，汤武则少劣，帝乙厉王，却非有徳者虽非有徳而礼犹尊上之，盖子不可以已之贤而先父。
臧文仲其不仁者三其不知者三【二年】
下展禽，盖柳下惠当时之贤者位之，以卿可也，今处之于下位，故曰下天生贤者，本以利民，如养贤以及万民，盖惟贤者，乃能保芘万民，今而不用，是使民不其利，所以谓之不仁，废六闗止为禁民之竒邪未甞有征，到臧文仲废闗使商贾得徃来意在富强，其国亦未是要取他利，此法之初变也，又其甚至，战国时却又添置闗以征取商贾徃来赋税，又法之，再变也，妾织蒲，盖公卿食禄之家，不得与民争利，作虚，盖无位而虚有其，又无所用处，故曰虚，纵逆祀，当文仲为鲁卿，其势自足以禁，弗忌之逆祀，惜乎素不学礼，而不能正，故谓之纵祀，爰居爰居，只海鸟偶避风于鲁地耳，而命祀之，此皆不知处，国语曰：海鸟曰爰居，止于鲁东门之外三日，臧文仲使国人祭之，展禽曰：夫祀国之大节也，而节政之大成也，故慎制祀以为国典，今海鸟已不知而祀以为国典，难以为仁，且智矣，夫仁者讲功，而智者处物，无功而祀，非仁也，不知而不问，非智也，今兹海其有灾乎？夫广川之鸟兽，恒知而避其灾也，文仲闻柳下惠之言曰：信吾过也，季子之言不可不法，然臧文仲是当时贤者却有此等过失，何故？盖文仲之过，亦止此数端耳，皆可数可书者，此乃见文仲贤处，若他人之过，则不可胜言矣。然下展禽一事，不谓之不知而谓之不仁，何也？盖知柳下之贤，而不与立，却非是不知，乃是不仁。
襄仲如齐纳币，礼也，凡君即位，好舅甥修婚，婣【二年，】襄仲是荘公子于文公为季父，其亲最近也，故文公成公之世，当时虽有三桓为卿，大抵却是东门氏用事，其后却是三桓好甥舅，齐，鲁，本是甥舅之国，修婚，婣是重婣亲。
秦伯伐晋济河焚舟【三年】
当时不是文具，必湏尽焚然，如何能复归于秦，盖秦所以示士卒必死之意，万一摧败，仓卒决不可囘，既胜晋了，却不患无物，可渡如戈矛，浮瓢之，皆可以渡，不必皆是舟。
晋人不出【三年】
晋人不出便是大胜晋了不必交兵
封殽尸而还【三年】
殽之败已，三数年了，如何又有尸？只是骸骨，皆是尸封，是积尸在一处，以土封之，如京观之，其意却与京观不同京观，是夸大其功，积尸令髙此却是敛向时之败，死者塟埋封瘗之。
遂覇西戎【三年】
盖为西邉戎狄之长不闗渉中国事
其不懈也能惧思也【三年】
懈字説得极切大抵人才做事败了，意思便懒，怯惟孟明却不懈怠，仍自奋作于困顿，中能惧思也，惧而能思尤好，只是惧，又不济事，湏惧而能思，则其思必切于利害。
于以采蘩？于沼于沚，于以用之？公侯之事，秦穆有焉，【三年，】蘩至贱之物，公侯却是至重底事，然苟有可用，不管，其他如孟眀苟有可用，不管，其他有不善处。
诒厥孙谋以燕翼子子桑有焉【三年】
言人臣为国家宏逺之计者莫如举贤者为益无穷。
君子是以知出姜之不于鲁也【四年】
盖夫人位望轻时，事事便做不行。如东门氏，杀其二子，皆是文公始初轻了出姜，故大率不为众人所钦重。
在国必乱在家必亡【四年】
夫人义兼家国，在鲁言之，谓之国在宫中言之，谓之家。
诗曰畏天之威于时保之敬主之谓也【四年】
盖名分上下截然不可犯处，便是天威书曰：天叙有典，敇我五典五惇哉！天秩有礼，自我五礼有庸哉？与此意同。
同盟灭虽不能救敢不矜乎吾自惧也【四年】
此皆是穆公好处，以功业论固不及桓，文以资质论，则有逺过桓文处，邵康节谓穆公是五覇得一极是。
王使荣叔来含且赗【五年】
车马曰赗，古人以祭器钟鼎为寳以车马为货，在当时车马，最是易货底物，如今人以金玉为货相似，顔路请子之车以为之椁，不是便以车为椁，乃是欲卖车以为椁，见得车马易货，当时便人，人要用底物。
召昭公来防礼也【五年】
此礼非周公礼经，如今时州郡例册相似，当时以为礼耳。
臧文仲闻六与蓼灭曰：徳之不建民之无援，哀哉！【五年】徳之不建谓上无明天子建徳以固诸侯，盖天子建徳者也民之无援，谓下无贤方伯以救援，而使圣贤之后，见灭于东夷，上无明天子，下无贤方伯，所以如此，六蓼是唐尧所封，经许多时尚在，到此一旦防了，所以深叹，文仲毕竟是旧时人识得此等事要，不然，亡国亦多，何故独叹此二国，想当时典籍尚具在，今六安县有臯陶冡。
晋阳处父聘于卫反过甯甯嬴从之【五年】
注嬴逆旅，大夫是主客馆底人，国语云：阳处父如卫反，过甯舎于逆旅甯嬴氏。
商书曰沉潜刚克髙明柔克【五年】
是惟深沉，不暴露底人，为能刚惟髙眀不暗弱底人为能柔，箕子，恐后世以张眉扬目底人为刚，以因循不整，底人为柔，故书曰：平康正直，彊弗友，刚克，燮友柔克，此三句正解上面一曰正直，二曰刚克，三曰柔克三句，到下面正直一句，便不解，盖此句容易晓，故特再举，所以为刚，为柔底，様子説与人。
华而不实怨之所聚也【五年】
此句以草木譬之华，不必尽是诈伪，且如要济惠底人，易得多可，人情不周徧，则众皆怨之，甯子初见处父便踊跃，从之，他想见是华及久便释然舎去此便见得他不实，国语云：嬴谓其妻曰：吾求君子久矣，乃今得之，举而从之，阳子道与之语及山而还，曰：吾见其貎而欲之，闻其言而恶之。
晋赵成子栾贞子霍伯臼季皆卒【六年】
中军帅先且居，即霍伯也，中军佐赵衰，即赵成子上军帅狐毛箕郑父，上军佐狐偃，荀林父下军帅栾枝，即栾贞子，下军佐胥，臣即臼季。
夷之搜，晋侯将登箕郑父，先都，而使士谷梁益耳将中军，先克曰：狐，赵之勲，不可废也，从之，【六年】。
使狐射姑将中军，赵盾佐之，阳处父至自温改，搜于董易，中军【六年】。
中军帅赵盾中军，佐狐射姑上军帅先克上军，佐荀林父，下军帅箕郑父，下军佐先都，此一次命帅，凡三次更改而后定。
君子曰秦穆之不为盟主也宜哉【六年】
不罪襄公，而罪穆公者，盖当时穆公曽命，三良殉，故特罪之。
先王违世犹诒之法而况夺之善人乎【六年】
犹字与况字相对，法是末节，尚立而遗后世，况贤者国之本，岂可杀之乎？
并建圣哲树之风声【六年】
并建，不特是一人风声，是教化着之话言，如周公作书告成王是也；予之法制如冠，昏、丧祭是也。告之训典，是先王之书，道之以礼，则是以礼防民而教之，中使毋失其土，宜使人民，万物各得其所，如稼穑之类，亦使各得其性。
季文子将聘于晋使求遭丧之礼以行【六年】
季文子求遭丧之礼，大抵士大夫，平时皆当自讲礼，不待临时方求，然文子备豫不虞，尽胜得不讲者，比之平时素讲者，亦是其次。
吾闻前志有之曰：敌惠敌怨，不在后嗣，忠之道也，【六年，】敌惠，是我甞有恩于人，此人不亲，自报我而死，我亦不责望，他子孙来报敌怨，如我有怨于人，未及报，而此人亦死，我亦不复报怨于他子孙，此便是忠之道也，古人大扺多説忠字躬自厚而薄责于人谓之忠。
同官故【六年】
杜注同，寮是赵宣子与狐射姑同在中军，故谓同寮，如一人在上，军一人，在中军之类，此不谓之同寮。
尽具其帑与器用财贿【六年】
左氏详书之者，盖见得纎周尽，向慱议论，赵宣子特地遣防骈送狐射姑之帑，全不是，盖古人风俗尚厚，却不如此。
亲帅扞之【六年】
防骈亲自扞卫者盖恐防骈之人其徒党或害他
闰以正时时以作事事以厚生【六年】
夫闰月在天，虽无闰人，却不可无闰，盖闰月之气首尾，正占两月，如闰三月，前半月便占，正三月末之气，后半月却占，四月初之气，其间七十二，侯如仓庚鸣，苦菜生之类，闰月亦有之，闰月，既有此时候，则凡所谓蚕桑，耕种底事，亦当各随，闰月中之气候以为之，如不告，则闰月中间所当做底事，便废弛了，此便是弃时政也。
穆嬴顿首于宣子【七年】
古者妇人拜礼与男子一般自后世方改了
先君奉此子也而属诸子【七年】
奉即抱也如曲礼奉扃之类
宣子与诸大夫皆患穆嬴且畏偪【七年】
见得当时诸大夫皆知，灵公必无道，无一人敢説灵公当立者。
箕郑居守【七年】
居守在春秋时是一件大事
士防在秦【三年】
不见士伯【七年】
士防此意极好，大凡人各就资质，便处相入，有忧底人，自要与忧者处，无聊底人，自要与穷困者处，此皆是资质凡下士，防不见士伯，却不肯如此，亦正是处，患难之法，盖患难中正，当以静自处，岂宜迭相徃来以引惹闲事，士防意思正如此，是出于厯练熟，所以后来复归于晋。
赵宣子使因贾季问酆舒【七年】
此见得当时风俗厚处，贾季以阳处父之故出奔狄。自他人既得罪于宗国，必懐不平之意，贾季仍旧，不弃父母之邦，其言尚为晋在，故当时宣子所以使他时亦托得他，过此足以见风俗厚处，正如公山弗狃曰：人之行，不以所恶废乡。
对曰赵盾夏日之日【七年】
其意亦欲惧狄此狄是当时居中国者
诸侯防晋赵盾盟于扈【七年】
盾是大夫如何以大夫盟诸侯盖当时灵公尚少
晋侯使解归匡，戚之田于卫，且复致公，壻池之对，自申至于境，【八年】。
至虎牢之境，申与虎牢，皆郑地，卫郑相近，故自郑之界，皆还卫。
司马握节以死【八年】
司马所以有节者，盖其职主兵，古者节之制大小短长，固各不同，如周礼玉节角节，或以金为节，或以管为节，所谓玉节湏畧短所谓旌节湏长，盖欲节上挂旌也，然一节湏分为两，其一分収之于国，其一官自守之，合而后以为信，如止有一节，则人或得以自为之，何以防其欺伪，后世所谓节之制，皆讹了古意，与古制全不同，古时亦官长有节，如以下官属，恐不尽有。
司城荡意诸来奔效筛于府人而出【八年】
周礼，掌节府二人，古时必湏自有府库以藏此节，故荡意诸所以效节于府人。
公以其官逆之皆复之【八年】
皆复谓其官属官属皆来尤见其从容整暇处
晋人杀先都梁益耳【九年】
当时贼杀先克者五人，何故先杀此二人，想是先知得此二人耳，到后来探索得三人出，故三月间始杀箕郑，父士縠，蒯得三人。
楚子师于狼渊以伐郑【九年】
范山言于楚子一段，旧説已得大意，盖中国与夷狄一消一长，常相盛衰。
郑及楚平【九年】
陈惧乃及楚平【九年】
楚服陈，郑、陈、郑是近，楚之国至宋，亦服，则大势全归于楚矣。
楚使越椒来聘，执币傲，叔仲惠伯曰：是必灭若敖氏之宗，傲其先君，神弗福也，【九年】。
当时越椒，只不过恃楚之大而轻鲁之小，而不知傲时，便是傲了先君，故叔仲惠伯谓必灭，若敖氏之宗，以此见古之时最重宗庙，盖使臣出使他国，必先告庙，然后行，则此币乃先君之币也，如西汉丙吉子显少为诸曹，甞从祠祖至夕牲日，乃使出取斋衣，丞相吉大怒，谓其大夫曰：宗庙之重，而显不敬，亡吾爵者必显也，汉去古尚近，气味尚在，到后汉则全无此气味矣。
秦人来归僖公成风之襚【九年】
秦人来归僖公，成风之襚，而左氏谓诸侯相吊贺也，虽不当事，苟有礼焉，书也，以无忌旧好，此一段气味深长，宜子细看，盖成风已死，四五年，秦襚方至，而此犹曰虽不当事，无忌旧好，盖人苟以是而来不问，地之逺近情之亲疎，时之迟速，皆感其诚意，此是忠厚损怨之，道夫人，最不可有责望人之心，此送襚虽缓，然犹胜于不来。
钦定四库全书
左氏传续説巻六   宋 吕祖谦 撰
文公下
富父终生驷乗【十一年】
古者车甲士三人，驷乘之制，盖缘戎狄强大，特添此一人。
败狄于咸获长狄侨如【十一年】
大抵君道善羣，须得众人共辅方得。岂有独恃一已有力而能自立者，盖天下未有能独立底人。
耏班御皇父充石【十一年】
充石，是名皇父是字，大凡古人书人名，必先书其字。
宋公于是以门赏耏班使食其征【十一年】
此正当周幽王时盖闗讥而不征，乃是文王治岐时所用法，周礼，国凶荒则杀闗市之征，此亦取得不多，到幽王时，已自多取，至春秋时浸浸尤甚。
郕太子朱儒自安于夫钟国人弗徇【十一年】
太子以奉社稷宗庙之粢盛，以朝夕视君膳者也，今朱儒留恋，夫钟之地以自便，苟安其君父在时，既不视膳问安，及其亡也，又不能居丧尽礼，二者俱无，则祭祀之礼絶国人所以不从之也。
秦伯使西乞术来聘襄仲辞玉【十二年】
大凡聘礼宾袭执玉，摈者入告，出辞玉，纳宾公侧，授宰玉至，事毕，后却还，以玉归使者，此是常制，鲁之辞秦者，鲁是晋属国所以辞者，不与其伐晋也。
襄仲曰：不有君子，其能国乎？国无陋矣，【十二年】。
何襄仲一闻其言而便谓君子，盖秦逺在西戎而使臣之辞，命和逊如此，便知其国有君子，而非陋也。
范无恤御戎【十二年】
此言御戎而无车右非无右也偶不载耳
请深垒固军以待之【十二年】
深垒，便是高垒，盖沟深则垒高，高时取土必就下，取其垒，既高其濠，必深固军，是军所舍处，必致其固。
赵氏新出其属曰臾骈【十二年】
此是指出为卿者，如公叔文子之臣大夫僎，与文子同升诸公，如阳子成，季之属也之类，皆是春秋中家臣，出为卿者，亦多当考。
若使轻者肆焉其可【十二年】
士防所以以臾骈赵穿之谋告秦者，亦以一战之胜负，本不甚计利害，而士防既出在秦，又欲安于秦，所以以此谋告之，然秦欲灭晋，时亦决不肯如此，教他要之为士防当如，郑公子兰，从晋伐郑，无与围郑者，方是。
秦军掩晋上军【十二年】
此只是略地以引动晋军
赵穿追之不及【十二年】
大率有宠之臣，最要先犯军法，彼盖有所恃而然，当时赵宣子所以不禁，他时亦縁穿有宠，无如之何？然赵穿既有宠，而弱不在军事，既是后生不练事底人，又好勇而狂，又多忌克，此必败之道，岂可处之军中，此却是宣子措置得不是处。
秦行人夜戒晋师【十二年】
此盖是约战期
晋侯使詹嘉处瑕以守桃林之塞【十三年】
桃林便是函谷闗战国曰阴，晋秦孝公下令谓三晋攻夺我河西地，是时阴晋属魏，后来商鞅，败魏公子，卭之后魏纳阴晋于秦，秦遂更名曰宁秦，特名此地为宁秦，便见得此地系险要之地，汉髙帝八年更名曰华阴，属京兆尹，武帝元鼎三年縁杨仆耻为闗外民上书乞徙东闗武帝意好广阔，于是徙函谷闗于新安去，农三百里，以故闗为农县，唐属华州，禹贡太华山在县东，水经注云：河水南流，冲激闗山因谓之潼闗安禄山之乱，黄巢之乱，所以入来，得时只縁潼闗失守。
晋人患秦之用士防也，夏六卿相见于诸浮，赵宣子曰：随防在秦，贾季在狄难日至矣，若之何？中行桓子曰：请复贾季，郤成子曰：不如随防【，十三年】。
诸浮是野外之地，谋欲密故出于野，看宣子荀林父郤缺，三子之言，见得宣子，深得执政之体，宣子意欲复士防未肯先自説出且举贾季随防两人，统问众人，如何虚已平心，听其公论，所在方中，行子欲复贾季，固是説得未甚尽到，郤成子请复士防则众人始服，所以从之，使宣子便自以已意先説出则便非为上之体。
六卿相见于诸浮【十三年】
诸浮必幽隐处恐秦人知其谋故于幽隐处谋之
能外事【十三年】
贾季知得四方诸侯之事，地势之险要，人才之贤否。
能贱而有耻柔而不犯【十三年】
能贱而有耻，柔而不犯，此方是人才，若贱而不知所耻，狠愎而使人不犯，亦何足贵。
魏人在东【十三年】
作诈降之势
吾谋适不用也【十三年】
想绕朝当时亦曽言之秦秦不从耳
其处者为刘氏【十三年】
此一句本无谓，恐西汉人添入，盖左氏一书，本无闲句，设有此句，时后面必有事相应，后面无一事应，所以见此句是添入，盖西汉时惟公谷，列于学官，左氏不曽，立学官到后汉因此立学官。
邾文公卜迁于绎【十三年】
此叚见左氏智识明处，所以取其騐于人者载之，此非知道者，安能如此？惟文公断之在已，不惑于左石，故左氏曰知命，此去理上看不去，事上防，若常人必举，不騐处以证其谬。
子家赋鸿鴈，文子赋六月，子家赋载驰之四章，文子赋采薇之四章【，十三年】。
公与晋衞防各赋诗以见意，见得意思，雍容详缓，各自有味，凡左氏传载赋诗，处皆好看。
凡崩薨，不赴，则不书祸福，不告亦不书，惩不敬也，【十四年，】此是鲁史之例，非孔子春秋之防，盖鲁史不书，所以惩不赴者之不敬，春秋不书，所以惩天下，诸侯之无王，盖天下共戴天子于上，安有天子崩，诸侯犹有待于赴而后知耶？
子叔姬妃齐昭公【十四年】
此子一字见得是文公女
公子商臣骤施于国而多聚士【十四年】
骤施，是一旦周旋，要结人士，不特是人才，凡厮养士卒之类，皆是。
贷于公有司以继之【十四年】
有司官司也，杜注谓：富者非是，譬如今预借官钱相似，盖公子商臣，是当时彊恣底人，所以使令得行。
有星字入于北斗【十四年】
有星孛入于北斗，正是入北斗之环域，盖北斗是天纲纪之星，宋，齐，晋，是天下纪纲之国，所以见得有乱，胡氏春秋所论是。
晋赵盾以诸侯之师八百乗纳防菑于邾【，十四年，】向来城濮之战，七百乗却是晋国所自有之兵，此八百乗却不是晋国所有，共取诸诸侯者耳，盾欲纳防菑，此是盾见得不分明，后来一闻齐出貜且长之言，便还师而归，此却是速于改过处。
周公将与王孙苏讼于晋王叛，王孙苏而使尹氏，与聃啓讼周公于晋【，十四年】。
周公与王孙苏讼，王使尹氏讼周公于晋，此是天子下讼于诸侯，如晋郤至，与周讼是天子与诸侯大夫，下讼于霸国衞侯与元咺讼，是君臣相讼于霸国，郑伯与许男讼是，诸侯相讼于大国，王叔陈生与伯舆，讼是王臣相讼于霸，国之使昭子与季氏讼，是诸侯之臣，自讼于其国，清沸魋，伪讼三郤，是小臣讼于执政，楚穿封戌，囚郑皇颉，公子围与之争正于伯州，犂此又一国之臣，自讼于本国之执政。
庐戢黎及叔麇诱之，遂杀鬭克，及公子爕【，十四年，】当时不用兵伐之，而却诱之者，何故？盖当时庄王在如用兵，却是幼君所以不敢。
秦有殽之败而使归求成【十四年】
此一段是大筛目，盖当时天下强国四，晋，楚，齐，秦互相角立，自殽之役，后齐却与晋为一，秦却与楚为一，虽其间自有曲折不同，然至春秋末，大势分而为二，却自此始。
穆伯求复【十四年】
穆伯所以自鲁奔莒，归鲁而复奔莒，奔莒而复求归者，何故？盖初间归鲁而不得为卿，所以又奔莒，既奔莒而莒，又不如鲁所以复求归，盖在鲁，虽不为卿，而其子则为卿也；与在他国，气象必不同。
请葬弗许【十四年】
请葬但欲归葬不必如杜注请以卿礼葬
宋高哀为萧封人以为卿【十四年】
此自下而拔，出为卿者，盖古者有世卿，皆是世承其职，而此外却自有匹夫，登上位者如此类，便是，若不如此，则成周三年，宾兴贤能者，却顿放在何处？然封人之职甚卑，自封人而为卿高哀，必是大段有过人处，观其不义，宋公而出，其去就之轻，如此，则此人大略亦可见矣。
齐人执单伯【十四年】
此王室衰甚齐君无道处
又执子叔姬【十四年】
公羊子以为单伯，淫叔姬，盖公谷只是经生，不识朝廷大体，其间载事，或有鄙俚，然其中説经防处却与理合处甚明，不可不子细防，盖缘他传得子夏学，所以识见至此，若载事则不比，左氏，左氏是国史识得朝廷大体。
诸侯五年，再相朝，以修王命，古之制也。【十五年】。
曹与鲁同在东岳，皆东方诸侯，所以五载之间，复相朝聘，先王之命如此，至此特修之耳，修是久废而复讲。
齐人或为孟氏谋【十五年】
孟氏注云：孟氏公孙敖家庆父为庶长，故或称孟氏，古者以王父字为氏，庆父自共仲则本谓之仲氏，然以其是庶长子，故杜氏谓之或谐，孟氏也，故春，狄只书仲氏不书，孟氏。
惠叔犹毁以为请【十五年】
正如申包胥恸哀秦庭之类
立于朝以待命【十五年】
大率朝时，只旅进旅，退而已至此，常立于朝，待许而后退。
且国故也【十五年】
所以存国家之大体，盖穆伯亦是公族，且为故卿，不可使之不归葬。
葬视共仲【十五年】
看此句见前面杜氏注请葬谓之请卿礼亦未安
帷堂而哭【十五年】
礼朝夕哭，不帷帷而哭，此变礼也，檀弓载曽子曰：尸未设饰，故帷堂，小敛而彻帷，仲梁子曰：夫妇方乱，故帷堂，小敛而彻，此是正礼。
救乏，贺善吊灾，祭敬丧哀，情虽不同，毋絶其爱亲之道也，【十五年】。
此正是宗法惠伯，举宗法以言之耳。如宗族之中有穷乏，当救之，善者贺之，有灾者吊之，同其祭祀，以致其敬，哭其丧，以致其哀，此是宗法之义如此，虽兄弟之初，时或有不足至于此，数事之中，则恻然有不能已，毋絶其恩爱，此是相亲之道。
孟献子爱穆伯，二子，或谮之曰：将杀子，献子以告，季文子【十五年】。
献子告，季文子亦已信之矣，二子皆死，亦自愧不安而死，孟献子，正是宗子，宗子有君道，博议所论，此事非是。
晋却缺以上军下军伐蔡【十五年】
当时下军帅不曽出
以城下之盟而还【十五年】
城下之盟，古人所耻，如楚庄王伐宋，易子而食，析骸而防，楚退师三十里，方与宋盟，以此见得耻之深。
齐人赂晋侯【十五年】
此见当时诸侯相赂以私而畧无忌惮于此，可见当时风俗。
公不与不书讳君恶也【十五年】
譬如他人，有过则不讳，亲戚有过，则有隐讳之意，人情自应如此，为尊者讳为亲者讳固，然而纂例，乃云为贤者则不讳，盖贤者亦自有为讳之理，若是贤者小过，岂可不为讳，若有大过，则虽欲讳亦不可，所谓讳者，皆是不忍言其恶，却是忠厚之意，不然，则其弊将至于簒弑之渐。
礼以顺天天之道也【十五年】
礼有上下，有尊卑有隣，国往来之礼，此皆是天道如此，君子之不虐幼贱，畏于天也，盖自人言之，则有贵贱，强弱有许多般，自天言之，天下人皆是受天之一气，乌可以其幼贱而虐之左氏，此等议论，皆有源流，须当深沉细看。
楚大饥，戎伐其西南，至于阜山，师于大林，又伐其东南，至阳丘以侵訾枝，庸人帅羣蛮以叛楚，麇人率百，濮聚于选将伐楚，【十六年】。
戎伐楚一段，初，是戎因饥来伐，不过乗其饥耳，其中庸人帅羣蛮以叛，其势甚鋭，其兵甚众，是有意来伐楚，至麇人帅百濮以伐楚，其意亦不过如戎之伐楚，当是时，三处先后来伐楚，其势亦甚可畏！须是要识他御敌之方，如此一段最要，子细看成败兴亡及地理险阻，兵势布置，谋臣措置，事事有之。
楚人谋徙于阪髙蒍贾曰不如伐庸【十六年】
楚当时不伐麇，而先伐庸者，何故？盖当时病根在庸，其所以引羣蛮共攻楚者，皆是庸人倡之，此所以先伐庸也，楚当时所以使庐人七遇皆北，盖欲示甚弱之势，而使庸人以为不足与战，庸人既骄，则羣蛮皆散，不能合以攻楚，则楚师可以大进而伐庸，楚之计正在此，然所以如此者，必欲灭庸而后已，盖病根不去，则终为后患。
我能徃冦亦能徃【十六年】
蒍贾是与子玉同时人到此，亦甚老成，所以为谋，如此之审，以此见国家不可无世臣。
振廪同食【十六年】
当时各自有廪，以备缓急，若常时则藏而不敢发，到此势极事急，故尽所有，发之，大抵做事须是如此决然倒断，然后成事，况成败在此，一举才退缩，畏避则羣寇乗势愈来攻击不已，以此知人，立身亦如此，须常振作，不可萧索，过了使楚，当此时，不自振奋，则乌保其不亡，故楚自子玉死后，其势甚弱，自克庸以后，气象殊别，盖振廪乗驿皆是左传中大纲目，如此等事，只有数件，才识得此等事，便防看史，振廪是险要处皆有，廪以备急难，后世则无之，盖古人作事周备，皆是闲时措置如临时发运，虽费十石亦卒，运不得一石来。
楚子乗驿防师于临品【十六年】
楚谓之驿，郑谓之遽，晋谓之传，皆是传车，古时逓铺皆有传车以待，使臣之往来，及有缓急，告命之事，此所系甚大，如人之一身，其血气常使流通乃好，自荆公以来，却作等闲事看了，其后遂废，往往以此为费用，而不知是朝廷大事，今之逓铺，虽有遗迹，而人多不以此为事，至于请给之，类多不及时与之。
齐侯戒师期【十八年】
齐侯戒师期，或是戒约，如定八年，阳虎戒都车曰：癸已至盖平，时兵皆散在郊野，中必须约定期日毕至，此是军法当如此，如违期，则有杀无赦，戒师亦有两般，有自戒，国中士卒者，此是也。又有敌国相戒者。
惠伯令【十八年】
令如仪礼丧服命曰无有近悔之类皆是
齐懿公刖，邴歜之父，而使歜仆纳阎职之妻，而使职骖乗【十八年】。
懿公无道之君，既刖其父纳其妻，如何却不尽杀其子，戮其夫，乃使此二人居亲近之地，何故盖懿公是自恃才勇底人，意谓此二人常人所不敢，与之同处者，而我无所畏，而且能为我用，此无道之常态。
公游于申池【十八年】
申池，亦是可游观处，想多竹木可观，襄，十八年，云焚申池之竹木，可见多竹木处，大凡左氏载事虽小，小事皆前后相应。
乃谋弑懿公
懿公所以见弑于游申，池之时者，亦游观处，左右无备，而此二人，且处近职，所以弑之无难。
舍爵而行【十八年】
见得二人，去时甚从容，略无恐惧，意此亦见国人皆恶懿公处。
<经部,春秋类,左氏传续说>
钦定四库全书
左氏传续说巻七   宋 吕祖谦 撰
宣公
晋人讨不用命者放胥甲父于卫【元年】
河曲之战，赵穿与胥甲俱败军谋，何故独放？胥甲父，此见得赵宣子私亲处，当时所以不便诛，他时正为是亲，不敢行法耳！自晋文公不杀魏犨，而止杀颠颉，此端隙已开，然晋文公犹是国君赵宣子乃是元帅秉国之法，岂可徇私意，此所以成赵穿弑灵公之事也。
楚子侵陈遂侵宋【元年】
楚侵陈遂侵宋盖陈与宋壤地相接
郑伐宋囚华元【二年】
元是元帅华元被执此是大败
将战华元杀羊食士其御羊斟不与【二年】
大抵事须一一防检得致方可？羊斟不与在，元亦不为无失，然华元之意，正以亲宻待了羊斟，所以不与者，乃是亲之也。羊斟，却是箪食豆羮见于色底，故及战，乃特地驰车入郑，而使元为郑所获，于此亦见得华元平时观人亦未仔细，此等人一毫不到，便易生怨，平时亦有可见处，岂可复置诸左右，此是华元之失也，然古人所以多以羊，羮赐人者，亦以羊羮贱者所常食，故多赐之，如战国时中山君飨都士大夫司马子期在焉，羊羮不遍，司马子期怒而走于楚，此亦见因羊羮而致忿者，但羊斟，是缘亲宻而不及子期，是疎逺而不及。
华元逃归【二年】
华元当时所以能逃得归时，葢元自有此等，才能观华元夜入楚师，登子反之，牀一段便可见。
华元逃归，立于门外，告而入，见叔牂曰：子之马然也，【二年，】大之败，羊斟之罪也，羊斟先归宋，何故不声其罪而讨之，葢大棘之战，宋师大败，宋但见华元被囚，而亦不知是御者驰，主将车入郑，乃所以败之之由，故羊斟虽归，而宋无人知之，所以不讨其罪，然自华元初归之时，首正典刑诛，羊斟以谢，国人亦不为过，观元反告斟曰：子之马然也，此亦是华元一时间意思葢，大败之后，但当自责，故以温辞慰劳，所以安反侧之心，此也是华元一时间意思。
华元为植巡功【二年】
植正是大司马，司马大役属其植，葢植在军，则谓之将帅，有大役，则谓之植。
使其骖乗谓之【二年】
亦是作歌以荅之
牛则有皮犀兕尚多【二年】
周礼冬官函人为甲，犀甲七属，兕甲六属，合甲五属犀甲，不是犀角之犀，只是今水牛之类，合甲是合两皮以成者，古时只用皮甲自战国以后，方用铁甲。
华元曰去之夫其口众我寡【二年】
此见得华元知为人上之大体处
使妇人载以过朝【二年】
所以使妇人载葢不欲令人见耳，如特地示威于众时，必不使妇人载也。
防请先【二年】
葢士防言为轻，在宣子是秉政，大臣如不行时，便无可説故士防请先时特地留一着在后。
三进及溜而后视之【二年】
古之君臣相见甚易亦无时不比后世分严
诗曰靡不有初鲜克有终【二年】
士防引诗靡不有初，鲜克有终者，葢其意谓事宁可使无始而有终不可使有始而无终，若灵公初虽不君，一旦能改时，便是有终。
君能补过衮不废矣【二年】
葢补过本是人臣之职，今君若自能之尤善，故士防特地褒奬他。
鉏麑退触槐而死【二年】
柳子厚非国语中，论鉏麑事，谓宣子为政于晋，如此分明，鉏麑，岂不知之！特待假寐而后始不杀，是不赦其大徳而赦其小节，也要不必如此泥，葢侠士恃勇，唯君所使，初不问其人之贤否，与其当杀不当，杀一向恃力以前耳，到得后来一见而便囘，转了意思，此亦侠士，所见多如此。
过三爵非礼也【二年】
过三爵，不必如礼，中所谓三爵，但提弥明见事急，所以仗正义如此，説正如樊哙脱，沛公一般。
盾曰弃人用犬虽猛何为【二年】
看赵宣子，此言已全无君臣，恩意了，当时灵公虽无道，然使贤者处之，当不如此乐毅，上燕昭王书尽好。
宦三年矣【二年】
宦是学做宦底事业
既而与为公介【二年】
公介是宿卫底人
不告而退【二年】
不告而退，却知是灵辙者，何故？葢当时为公介时，必有姓名，后来访问得之。
太史书曰赵盾弑其君【二年】
赵盾弑其君，太史既如此书，诸侯之国史，皆从晋史，如此书，然当时赵盾亦不为无意使盾，无意时反，必讨贼可也，焉可复使赵穿迎公子黒臀于周左氏，载孔子曰：越境乃免，纵使越境而反，不讨贼，时亦不可，况不越境乎此一段，载夫子之言，传闻差了，如为法受恶，一句最，讹了本意，然齐崔杼杀齐太史而盾安受之，亦见宣子，终是别看，前时盾説弃人用犬，虽猛何为？己自有无君之心，观太史所言四句可见，宣子分明弑君，孔子曰：五句，恐非夫子之言，岂有弑君之后，才出竟，便可免罪。
骊姬之乱诅无畜羣公子【二年】
骊姬诅无畜，羣公子自成公方改更，晋文公尚依骊姬制度，何故？盖文公当时亦因循过了，不曽整顿成公，虽改骊姬之制，立公族以总诸国子，然亦有不尽处，依旧亲近者有在外底疎逺者却在内徃徃改制之时，文襄所出，在外之子弟，不曽请归来，故有流离在外者，其法竟不及自成公始公族大夫如成，十八年，晋悼公使荀家荀防栾黡，韩无忌为公族大夫，使训卿之子弟，又有掌公族大夫者，又统管，其余公族大夫余子，公行之属国语，祁奚曰：公族之不恭，公室之有，囘内事之邪？大夫之贪，是吾罪也，此是掌公族大夫职事，此皆是宿卫入宫中者，最甚亲近成，十六年，晋伐郑，栾，范以其族夹公行，此处可见，是近国语，韩献子老，使公族穆子受事于朝，辞曰：厉公之乱，无忌备公族，不能死，穆子以无忌处公族而不能死，以为深耻。此犹可见其处亲近之地，所以为深媿也，成公稍改得，亦未有尽处，依旧适子，得为君者，方得在内，其有不得为君者犹在外，文襄所出之子弟亦不曽归，得想当时只是成公一派得归。
又宦其余子亦为余子其庶子为公行【二年】
余子在周礼，则统谓之士，庶子，故士是适子，庶子是妾子左传，则分而言之，故以余子为适子之弟，以庶子为妾子，周礼小司徒，凡国之大，故致余子，郑注去余子，卿大夫之子当守于王宫者也，正义曰：致余子与太子使宿卫也，夏官诸子，国有大事，则帅国子而致于太子，唯所用之，若有甲兵之事，则授之车甲，合其卒伍，置其有司，以军法治之，司马弗征，此国子不属之司马而属之，太子何故盖古者太子与卿大夫之子同在，学如国语，宣王欲得国子之能，训诸侯者，樊穆仲曰：鲁侯肃恭明神，而敬事耉老，赋事行刑，必问于遗训而咨于故实，不干所问，不犯所咨，王乃命鲁孝公于夷宫，此皆是诸侯子弟同在学者，又如楚世家曰：当周成王时，楚子熊绎与鲁公伯禽，卫康叔子牟，晋侯齐太公子吕伋俱事成王，此又可见太子，素与诸侯之子弟相处，朝夕习熟，故后来诸侯之子立为诸侯时事，太子为君，此正是封建诸侯之本，不如后世徒然，封建且平，日在学时，必先择其可以为诸侯者，则他日立为诸侯，有不可立者，则不立也，又凡国有大事，天子亲御六师，时天子既与公卿大夫同出在外，则太子却又与公卿大夫之子弟同守王宫于内，此内外相维，不可拔之根基，此皆三代制度，学者所宜深考。
君姬氏之爱子也【二年】
君姬氏者，盖周天子之女，称王姬诸侯，姬姓之女，称君称氏。
赵盾为旄车之族【二年】
旄车之族，注谓公行，恐不应降在，妾子之列，但盾既让，括为适子，故已之子居次而已。
郑穆公卒【三年】
郑穆公事，左氏所以详载者，葢郑自穆公以后，七穆之盛，直至春秋末，故石，癸曰：其后必蕃，此皆是氏族，左传多留意氏族，氏族是一件大事，唐时尚有人专平生之功，理防氏族者，盖缘难理防，后世氏族紊乱，亦难尽考，盖有公卿数世之后，又有转为皂隶者。
公及齐侯平莒及郯【四年】
郯与莒并徐州地亦相近当细考之
楚人献鼋于郑灵公【四年】
楚，大国也，却曰献，正如君有馈焉，曰献相似，古人不以此一字为重，鼋是海物，海近楚故有之。
灵公召子公而弗与【四年】
此特一时之戏耳，却生出大乱，以此人不可以戱谑，为小事。
子家惧而从之【四年】
此只是失之弱，大率弱，最不济事，故洪范六极，以弱为先。
令尹子文卒鬭般为令尹【四年】
子文之后，却是子玉，子玉之后，却是蒍吕臣以此见鬬般非正继，子文之后，言子文死，后为令尹耳。
蒍贾为工正谮子扬而杀之【四年】
蒍贾谋谮子扬，后来却又自不免，盖蒍贾毕竟是谋臣工，正位次三卿，位亦甚重，如齐侯使敬仲为卿，敬仲辞，卿便使为工正，他如襄，九年，宋使工正出车，备甲兵，庇武守昭五年，季孙为司马，与工正书，服处皆可见。
圄伯嬴于轑阳而杀之【四年】
此见得越椒之族强盛处，便要作乱，蒍贾同为卿而若敖，遽兴兵辄杀之，自备甲兵，以师于漳澨，此见子越逼庄王之急，然若敖之彊，已见于六卒之时。
王使巡师曰尽于是矣【四年】
此是安慰士心
虎乳子文【四年】
虎乳子文正如牛羊饮食，后稷之类，子文之字，亦取虎文之义。
君天也天可逃乎【四年】
此方是分明见得大义
高固使齐侯止公【五年】
宣公弑兄而即位，不正所以有邻国之侮，况鲁又近齐所以从来，多惧齐。
齐高固来逆女自为也【五年】
诸侯之女，下嫁大夫者亦有之，如赵穿之类是也。但不出于偪，迫而强成耳。
赤狄伐晋，中行桓子曰：使疾其民，以盈其贯，将可殪也，【六年】。
晋伐狄，皆中行桓子之谋，观宣十五年，桓子灭赤狄潞氏，此可见始终皆出于中，行桓子晋之规模，当其盛时，则经畧中国之诸侯，及其稍衰，则专攘夷狄，从来如此，当是时，楚庄王方强，晋稍弱，则便去理防夷狄，如后来伐，白狄之类，皆是稍衰时，便去理防狄事。
以盈其贯【六年】
贯如在绳索之贯不必作习字解
其在周易丰之离【六年】
古人论易，才举一爻论时，便是言其变，如昭二十九年，蔡墨曰：周易有之，在干之姤，曰：潜龙勿用，其同人曰：见龙在田，其大有曰：飞龙在天，其夬曰：亢龙有悔，其坤曰：见羣龙无首，吉，坤之剥曰：龙战于野，葢爻者，言乎变者也，圣人作易，时有这一爻时，便有这一爻变，故左传论易虽论本卦，此爻立文，而此爻便自有变爻也。
盟于黒壤王叔桓公临之以谋不睦【七年】
此是王官伯临诸侯之例，其他如王子虎，盟诸侯于王庭，单子盟于鸡泽，刘子盟于召陵，皆是盖晋是诸侯之伯，王叔桓公是王官之伯位，却在方伯上，诸侯所以欲王官伯以临盟者，盖欲假天子卿士之重以令诸侯年。
晋人秦谍杀诸绛市六日而苏【八年】
秦谍是细宻探事之人六日而蘓所以记其异
有事于太庙襄仲卒而绎【八年】
古人所以有绎祭时，盖是祭之明日又复防以賔尸，故谓之绎，盖古人诚意敦厚，不便萧散，故所以正祭后，又有绎祭，然其礼，比正祭之礼，则多杀郑氏注，仪礼云卿大夫既祭而賔尸，礼崇也，賔尸则不设馔，西南隅，以此荐爼之，陈有祭象，亦足以厌饫神，天子诸侯祭于祊，明日而绎，有司扫室，陈鼎之后，乃议侑于賔，以异姓宗人戒侑，此是择异姓賔之贤者，以侑尸南，告于其位，曰：请子为侑，其礼又不如正，祭时甚严，凡胙俎，主人胙，无体逺下尸也尸俎五鱼，横载之者，异于牲体，弥变于神也，豕脀，无湆于侑，礼杀也，主人降，洗觯，尸，侑降不升者，尸礼益杀不从也，凡此类皆绎祭之仪，杀于正祭之仪者也，盖绎祭，正如待賔而非十分，如正祭，故在商曰肜，高宗肜日是也。在周曰绎。
楚盟吴越而还【八年】
吴越自此方，入春秋，吴越在此时，只是一小国，未大强盛。
雨不克葬【八年】
雨不克葬当看胡氏春秋
诸侯之师伐郑【十年】
自宣四年以后，晋，楚，俱欲服郑，郑遂南北两属，此可见中国夷狄盛衰。
子良曰与其来者可也【十一年】
看此一部书，郑始终谋防，只是出于此，子产所谓玉帛以待于四境，惟其彊者，从之，与此一般。
令尹蒍艾猎城沂【十一年】
令尹城沂，须看处置规模土功，是一件大事，令尹如此，亦见楚所以兴处，封人是周礼封人之类，虑事是谋虑，此事分财用，是看四隅，所费多少，各分于四隅，主事之人，免临时交乱，财用是应于筑城，所用之物，版是所筑之版，榦是墙中之木，有司不是都统役之人，此是毎处，监临底人。
晋却成子求成于众狄【十一年】
晋求成于狄当时赤狄强盛
非徳莫如勤【十一年】
此勤谓勉力以求人
轘诸栗门【十一年】
轘周礼亦有此刑
乡取一人焉以归谓之夏州【十一年】
夏州如戎州相似，东晋时，北方人在南方者，一时聚落，亦各从北方州军之号，今镇江谓之南徐州者，亦缘曽聚，徐州人故也。
且巷出车吉【十二年】
郑有大逵巷闾，皆出车于逵，道葢九逹之逵，两旁皆无居民，只通商贾往来之路耳。巷者乃闾门之巷，各自其闾，出车于巷，古者五家为比，五比为闾，一闾各环以墙一闾，共一门出入，谓之闾门。
郑伯肉袒牵羊以逆【十二年】
肉袒牵羊是降底礼数如面防衔璧之类
使臣妾之【十二年】
古者有良人，有贱人如为妾，时则世世曰：妾以其贱也，如后周灭后梁，时虏其君与公卿大夫皆为臣妾。
彻福于厉宣桓武【十二年】
郑大宫世祀，厉宣，故当时有曰郑祖厉王，古者诸侯不得祖天子，此何故却祖厉宣葢，诸侯不祖天子，周初制度也，到春秋时亦潜僭。
彘子以中军佐济【十二年】
泌之战，荀林父士防，栾书之徒，皆不欲战，唯彘子一人凶暴，不从上令，遂致防师论来，先縠刚愎，非可告语，唯有杀之尔，然则林父何为不杀？曰：春秋时却未尝有杀军佐之法，问当初彘子独济，自可不恤，曰：不然，若此人刚暴，一向直前，防其偏师，亦是败也，如城濮子玉，中军虽不败，左右师溃，亦是败绩，先縠虽独济，却是一体事故，不若大军尽从，却有幸胜之理。
伍参言于王【十二年】
观伍参言，晋国诸帅一节曲折，非是孙叔敖不知，但叔敖国相，自是知体，当是时，楚已自彊，若能自全为上，战危事也，胜负成败系焉，伍参诮孙叔无谋，渠自不知叔敖，若谓伍参言于楚子者，孙叔所不知，此大非也。
楚少宰如晋师【十二年】
观当时楚少宰如晋师辞命，亦煞商量，言语甚是，谦逊曰：我但闻得郑自来属我，我不知其他，晋士防对得亦是。正是就渠上对非谄也；彘子专命擅改，亦竟何益？胜负却不在此也，迁大国之迹于郑，是説要逐你出去。
丙辰楚重至于邲【十二年】
以乙卯战于邲，而丙辰，楚辎重始至，盖楚军制辎重，常后大军一日，故无钞击之患，若后世多不知此，是以或为人先击辎重而至于败者多矣。
楚子不筑京观【十二年】
潘党请筑武军为京观，楚子不许，看此一段，楚兴气象自别，或问曰，楚庄不知大义，如问鼎事何如？曰：他本是蛮夷，不可以此责他，但看右尹子革对楚灵曰：桃弧矢，以共御王事，便自可见。自商，时渠亦未尝驯服，观诗商诵可见，只是后来渐盛，然后渐学，中国盟防制度，东坡作王者不治，夷狄论谓秦楚流入于夷狄，正是倒説盖秦楚正是夷狄，渐流为中国，非为夷狄也，问鼎之事不必责。
进思尽忠退思补过【十二年】
此与孝经事君章所説同盖是事君常道
晋原縠盟清丘【十二年】
先縠既败，后晋何故又用他主盟，葢先縠是当时之卿。
赤狄伐晋及清先縠召之也【十三年】
先縠召狄他亦是自见邲败不得志所以如此
恶之来也已则取之【十三年】
论来先縠，亦不至灭族，言先縠，自取其罪，注中极好。
孔达缢而死卫人以説于晋而免【十四年】
卫杀孔达以説于晋此与定十年，董安于事相类，皆诸侯杀大夫例，説如解説之説。
中行桓子曰示之以整【十四年】
盖自邲败之后仍旧整齐示军容不减前日之旧
使谋而来【十四年】
是使郑自与一国公卿谋
郑人惧使子张代子良于楚【十四年】
此便是叛楚了，盖子良是有谋底人，不留在楚，则其意可见。
楚子使申舟聘于齐，曰：无假道于宋，亦使公子冯聘于晋，不假道于郑，【，十四年】。
楚无假道于宋，郑，亦见庄王邲胜之后，骄心发见处，假道之礼有二，有君命，假道者，如荀息请以屈产之乘与垂棘之璧，假道于虞之类，有使臣假者如聘礼，曰：若过礼，至于竟，使次介假道束帛，将命于朝，曰：请帅奠币，下大夫敢以入告，出许，遂受币之类。
见犀而行【十四年】
此便是以其位传其子与见溷之类皆是
楚子闻之投袂而起【十四年】
此见得楚军素备，要去便去，不是临时旋办，若吴汉士卒常衣粮，整备有变，即起。
屦及于窒皇【十四年】
古人平居不着屦出则履屦此处亦可见
孟献子言于公【十四年】
孟献子言聘而献物，于是有庭实旅，百朝而献功，于是有容貎采章，此皆是小国朝聘大国之礼，当如此嘉淑，而有加货，嘉善也，淑好也，若大国有喜庆典礼，如纳夫人之类，则加货物以聘之，杜氏注谓：主人答賔之礼，以本文观之，皆无此意，若从杜説则谋其不免一句説不通谋，其不免者，言小国之所以事大国，如此者，皆是以谋其不免，致讨之意，看庄公二十三年，庭实旅百，杜注诸侯朝王，陈贽币之象，此説却是。
伯宗曰天方授楚【十五年】
此説未当凡事更不去做只推在天亦不可
高下在心
此一句，若与下面数句不类，然皆是含蓄之意，凡事之轻重高下，皆藏之在心。
楚登解扬楼车使呼宋人而告之【十五年】
楼车是军中别是有望逺之车又不是兵车
申叔时曰筑室反耕者宋必听命【十五年】
筑室反耕者，示为久逺之计，此亦见楚子出兵，久粮已尽，公羊子载子反曰：吾军亦有七日之粮尔，亦可见纵宋人不与之盟，楚亦自退。
华元夜入楚师【十五年】
杜氏谓因其乡人而用之在兵法亦有之
宋及楚平【十五年】
子反未起间，华元至，亦是元胁之而与之盟，不然，杀子反，亦不可知。
弃仲章而夺黎氏地【十五年】
此非两事恐夺黎氏地时仲章也曽谏了
夫恃才与众，亡之道也。商纣由之，故灭【，十五年】。
纣有亿兆人离心离徳，此是恃众，手格猛兽，强足以拒諌，此是恃才。
文反正为乏【十五年】
此古者字体中有之
尽在狄矣【十五年】
谓狄皆有之
王孙蘓与召氏毛氏争政【十五年】
三人皆是畿内诸侯，如鲁有三桓，晋有六卿，左氏所以载者，见王室之弱。
晋畧狄土【十五年】
晋之规模，才是本国强盛，时专与楚为敌，若楚强盛时，则与戎狄为敌，此是一部左传纲领，其后至鲁昭公之世，晋犹伐狄未已，所以至三晋之强，争相侵夺，亦有许多地。
及雒魏颗败秦师于辅氏【十五年】
此是伐狄还，而与秦师相遇，秦报河曲之役，魏颗一段，大槩甚好，只所载梦之类亦难信。
晋侯赏荀林父狄臣千室【十五年】
千室，正是百乗之家盖十家出一乗公孙免余曰：唯卿备百邑，百邑共一千家，此亦十室之邑，非成周四井之邑，如论语，千室之邑百乗之家及十室之邑，如郑，赐子展八邑及公孙免，余辞邑六十，皆同邑是小聚，春夏出庐舎之邑若周礼四井之邑，则其地制皆大，与此不同。
晋士防灭赤狄【十六年】
当时晋既无如楚何？却去这边开拓，亦是彊国规模。
晋侯请于王以黻冕命士防将中军【十六年】
见得当时上卿为元帅，皆命于王，大抵诸侯之正卿，皆出于天子之命，若次卿，下卿，却出于诸侯，齐管仲辞上卿之礼，曰：有天子之二守国，高在即天子所命也，如汉制，诸侯守相，乃是天子所命，余官皆诸侯自命之，七国反后，余官亦不得自命矣，晋栾盈过周辞于行人，曰：天子陪臣盈，得罪于王之守臣，杜预注范宣子为王所命，故曰守臣于此，可见诸侯之正卿，皆命于天子，大率晋命中军帅未尝请于王，此特请者何故？盖以其黻冕之服也。
晋士防将中军且为太傅【十六年】
晋太傅与成周时三公之太傅不同，何故盖三公论道经邦，何尝管事？晋之太傅，却听命于上卿，如赵宣子为国政时，以授太傅，阳子处可见，又国语载叔向为太傅，实赋禄，皆是理防，小事亦可见。
于是晋国之盗逃奔于秦【十六年】
此是范武子徳望所感民自不敢欺，他列子载斯事，谓晋国苦盗，有郄雍者，能视盗之貌，察其眉睫之间，而得其情，晋侯使视盗千百，无遗一焉，晋侯大喜，告赵文子曰：吾得一人而一国，盗为尽矣，奚用多为？文子曰：吾君伺视察而得盗，盗不尽矣，且郄雍必不得其死焉，俄而羣盗谋曰：吾所穷者郄雍也，遂共盗而残之，晋侯闻而大骇，立召文子而告之曰：果如子言，郄雍死矣，然取盗何方？文子曰：周谚有云：察见渊鱼者不祥，智料隠慝者有殃，且君欲无盗，莫若举贤而任之，使教明于上，化行于下，民有耻心，则何盗之为？于是用随防知政而羣盗奔秦焉，此事虽出于当时，寓言意思却尽好。
成周宣榭火【十六年】
宣榭恐是宣王之庙亦不可知
妇人笑于房献子怒【十七年】
如谷梁所载，秃御秃跛御跛，皆是传闻之过，不可信。
献子先归使栾京庐待命于齐【十七年】
凡隣国之使至节次，自有许多礼数，待他郤子既先归，故使栾京庐，待其礼毕。
晋人执晏弱于野王，执蔡朝于原，执南郭偃于温【，十七年】，是时三子同来，而晋囚之三处。
晋侯，卫太子臧伐齐，齐侯防晋侯盟于鄫。以公子彊为质于晋，晋师还【，十八年】。
初间郤克锐意伐齐，却到此便反是如何？盖当时晋君本不欲去伐齐，而出于郤克，所以畧伐便还观，十七年，请伐齐，晋侯弗许，事可见，后因鲁，卫请，所以亦便，从之。
邾人戕鄫子于鄫【十八年】
邾与鄫，是隣国鄫，却又小于邾，故邾人所以常欺鄫，观向来宋襄公时，邾人用鄫子于次，雎之社处可见。
季文子曰：使我杀适立庶，而失大援者，仲也，夫【，十八年，】观文子意思，假正义以济其私，葢欲去东门氏耳，然宣叔既怒文子之言，何故却又曰：许请出之，此葢顺文子之意，言子如欲去之，我即为子去之，看此意思，则前时去莒仆之意，亦不见是十分好，向时博议所论是，却是但太过耳，大抵文子在家言之，却好自鲁，看来却不好，正如庄王在楚却好，自中国言之，却不好，后三家专权，皆是此始。
子家坛帷复命于介【十八年】
坛帷有两般，古时祭鬼神，时除地为坛，有他般做事，时亦有坛，如后汉范冉传王奂迁汉太守，将行，时冉乃与弟恊步赍麦酒，于道侧设坛以待之，此亦是古制尚在者。
即位哭【十八年】
即位哭是设子家位次
书曰归父还自晋善之也【十八年】
言其出奔从容所以善之胡氏春秋一段亦当看
钦定四库全书
左氏传续说卷八    宋 吕祖谦 撰
成公上
齐侯亲鼓士陵城【二年】
陵城是勇气激直逾其城不待用云梯也
郤克请八百乘许之【二年】
城濮，是春秋大战，不过用车七百乘，盖古者用人为兵，互相调，所以少不如后世尽人以为兵也，鞌之战，晋用八百乘，此时虽添百乘，亦不过六万人，至昭十三年，晋治兵于邾南，甲车四千乘，计三十万人，前此未尝有用许多人者，春秋到此时盖已与战国时相接战国防，田单问赵奢曰：帝王之兵，所用不过三万，而天下服，今将军必负十万，二十万之众乃用之，何也？对曰：古者四海之内，分为万国城，虽大无过三百丈者，人虽众，无过三千家者，而以三万距此奚难哉？今取古之为万国，分以为战国也，能具数十万之兵，旷日持久数嵗即君之齐已，齐以十万之兵攻荆，五年乃罢，赵以二十万攻中山，五年乃归，以此看得，后世却未有用七百乘。
齐侯使请战【二年】
前时如城濮之后，请战之辞，只是一次至此，何故又曰大夫之许，寡人之愿也，若其不许，亦将见也，盖齐侯只欲鼓，作三军之勇气。
齐髙固入晋师【二年】
此是致师
欲勇者贾余余勇【二年】
贾余余勇其骄如此安得防胜
却克伤于矢曰余病矣【二年】
当徴防于齐时，却子曰：所不此报，无能渉河伐齐之气如此，勇到此，却欲不进，何故？盖却克当此时，想是甚枝梧，不得，所以如此说，若鼓音才不继，时晋师便败，只顷刻间耳，当时全得解张之力，看其言力挽，却克如此，遂成鞌之胜，此见却克頼左右得人，所以至此，大抵人放意懈怠，时皆在前后左右扶持底人，着力推挽。
射其御者君子也【二年】
古者一车三人，自非元帅，御者居中，居其中者，必是一个好人。
逢丑父与公易位【二年】
此是见时势急，廹不可走，故使之易位，古者军将在军皆同服。
郑周父御佐车【二年】
佐车便是贰车，朝祀时谓之佐车，周礼田仆掌佐车之政，檀弓鲁与宋战于乗丘公队佐车授绥，兵车之法，将在皷下，御者在左军，右在右执刃。
每出齐师以帅退入于狄卒【二年】
齐顷公每出齐师时，必先自当其前，以帅厉退者，然顷公既自前入晋军，则齐师继至，士卒乗势而进与晋军相夹，故顷公误辟入，狄卒，此亦见狄人常为晋用处，如襄十六年，晋敌其上，戎亢，其下可见。
辟女子【二年】
辟女子之言亦可见春秋之余民尚有三代气象
齐侯使宾媚人赂以纪甗玉磬与地【二年】
宾媚人，是国佐经书，国佐传书，宾媚人左氏欲教人互见，賔姓也，媚人是族。
晋人曰必以萧同叔子为质【二年】
以萧同叔子为质，晋固知其不可行，然当时只欲辱他耳，然賔媚人便直，分明对他曰：萧同叔子非他，寡君之母也，此大段胜得他，大率人语言湏当直如此分明，向使齐或卑语，屈节以告晋，则晋益加侮矣，賔媚人之对，可谓使臣矣。顷公虽无道，然能选择此等使臣，是尚能用人在，如此，则晋亦未可十分弱齐。
物土之宜【二年】
物土之宜，从其髙下燥湿之宜如稻，宜下地粟宜髙地之类。
南东其畆【二年】
北以南为上西，以东为上言，南则北在其中，言东则西在其中，古者井田之制，沟洫纵横，兵车亦难经过。
五伯之覇【二年】
王政修明，则安得有伯？自王政衰，防而后伯者出，夏伯昆吾，商伯大彭，豕韦，此是三代之伯，春秋之伯，齐桓，晋文，秦穆，楚庄宋襄，或者以勾践与五伯之列。
鲁卫谏曰齐疾我矣
鲁卫来谏盖事不如此则无収煞
苟有以籍口而复于寡君【二年】
此见古人善为辞命
乃大户【二年】
大户是大阅视民之户口，盖常时自有军籍到此，又恐有隐匿者有未曽，注于籍者，所以大视之，如宣王料民之事，虽不是大户，然大畧亦可因此见。
鲁以执斵执鍼织纴赂楚【二年】
此皆鲁工巧底人楚无之故以为赂
蔡侯许男不书乗楚车也【二年】
春秋时，凡诸侯乗他国之车，则以为耻，盖以有臣仆之意也，如定公十三年，齐欲与卫乗使告曰：晋师至矣，齐侯曰：比君之驾也，寡人请摄，乃介而与之乗此正是诸侯乗他国车之例。
公衡逃归，臧宣叔曰：衡父不忍数年之不宴，以弃鲁国【二年，】此一段最要看，何故论衡父为质于楚，时固不如在，鲁之安然为质于楚，时楚盖自以賔礼待之，亦不为十分不好，但衡父本不以国家为念，只欲自便其身耳，所以有昭七年，防啓彊之事，大抵人最不可求，一身之利，而不能隐忍，终至于贻患后世，此处最宜深看，然臧宣叔既明，见得后日之患祸，如此分明，何故初间却不肯自去使楚，盖臧宣叔是气直底人，他见当时季氏执政，合是季孙而季孙却不出，所以不平，故辞以无功而受名，而孟孙所以自请往，要之，人臣之义，不当如此，然此处亦可见三家専权处三家在当时，最是季氏为强，故鲁有事，季氏多不出，惟是大事，则问出耳，其次到叔孙，又其次方到孟氏，盖孟氏在当时亦弱，故当时有事非臧宣叔出则孟孙出。
是行也晋避楚畏其众也【二年】
晋避楚，如何见得？盖晋伐齐后，便归，当时若归得缓时，必与楚师遇。
中行伯之于晋也其位在三【三年】
盖晋卿之位，以中军帅为首，中军佐次之上，军帅之位，却在其三，其次序如此，当时中行伯却为上军帅。
韩厥登举爵【三年】
举爵如晋平事虽是罚爵亦可看
臣之不敢爱死为两君之在此堂也【三年】
此是谦辞只是欲齐来服晋
晋侯之命在诸侯矣【四年】
盖言晋为诸侯之主诸侯从违晋侯之命系焉
两君之所欲成【四年】
成如虞芮质厥成之成
婴曰我在故栾氏不作【五年】
当时栾氏所以欲害赵氏，何故？盖当时栾书将中军，正是执政婴所以能令庄姬防赵氏者，盖庄姬乃晋成公女，观成公八年，庄姬譛之于晋侯，事可见。
婴梦天谓已祭余余福女【五年】
此亦见先王礼典废壊所以大夫僣而祭天，古者，天子乃祭天。
荀首逆女宣伯餫诸谷【五年】
此是晋人自鲁境过鲁以刍米往馈之古礼犹在
晋侯以传召伯宗【五年】
车，或谓之驿，或谓之，皆是驿车之名，在唐専有馆驿使。
伯宗辟重【五年】
重车转动甚难，故重人教伯宗不如自径路速往，伯宗见其说有理，所以问绛事重人，又言：梁山崩，因举故事告之重人，必是隐者知得典故，想伯宗反，未必知之。
出次【五年】
出次不必出郊但避正寝
伯宗请见之【五年】
古者无故不见君才，见君便爵之以官，伯宗所以欲见重人，正欲官之也，谷梁言伯宗攘善，则恐不然。恐失于传闻之差，不如左传所载有理。
楚人执皇戌及子国【五年】
楚执皇戌子国，何故？盖皇戌是摄郑伯之辞者，子国，恐是当时为介底人，所以俱为楚所执。
同盟于虫牢郑服也【五年】
盖当时南北强弱之势全在郑之从违
宋公辞以子灵之难【五年】
辞以子灵之难者尚有余党未平
士贞曰郑伯不安其位【六年】
位便是两楹之间
季文子如晋【六年】
盖重其事则上卿自往
赵同赵括欲战【六年】
同括乃向来从彘子之人其轻躁可见
善钧从众【六年】
善指贤者，譬如有善人十人，其一说，或二三人欲如此，其一説或七八人欲，如彼两说，皆出于贤者之谋，似皆可从，此所善均也，从众者，却就贤者，两说之中，择其众者从之，皆所谓从众也，若不问其人之贤否而徒例从众则不可，此处如识得，便有受用处。
善众之主也【六年】
此正指贤者言之
中国不振旅【七年】
入曰振旅，不振旅者，只是用兵，不胜，此是系天下盛衰，中国弱则夷狄盛。
晋人以钟仪囚诸军府
军府是藏军实之府凡获俘囚皆藏于此府
楚子重请申吕以为赏田【七年】
赏田制度，在周礼载师之职，曰：以赏田任逺郊之地司，勲掌六乡赏地，凡颁赏地，参之一食，注云：赏田在逺郊之地属六乡焉，赏地之税，参分计税，王食其一也。二全入于赏之臣也。
子重杀巫臣之族【七年】
楚共王前时，止子反重，锢巫臣如是之明，今却如是！
巫臣请使于呉【七年】
巫臣初止欲报私怨其后楚为呉所伐
通呉于晋【七年】
呉自此渐盛
晋赵庄姬譛赵同赵括【八年】
晋赵庄姬一段，与史记所载不同，史记所载失于传闻之差，是时晋室正盛，而史记却云索于宫中，夫人置儿袴中，赵婴已死了，而云与同括同时死，盖太史公理防大处，尽好，只此等不甚细考，所以只据传闻之误谓屠岸贾索庄，姬之所生子于公宫，亦恐不然。盖晋宫中自有纪纲，亦不容得如此。
以其田与祁奚【八年】
大抵有官则有田赵氏之后无官，故无田以与之，而乃以其田与祁奚、
岂无僻王頼前哲以免也【八年】
言三代亦有邪僻之子孙頼禹汤文武之徳以免同括虽有罪，亦当念赵衰，赵盾之功勲于晋国。
唯或思或纵也【八年】
思谓思开啓封疆底人，纵谓我放纵，而不整顿，备御之谓，杜氏谓纵其暴掳者，则恐说不甚通。
君后诸侯，是寡君不得事君也，燮将复之，【八年】。
士爕向在同寮中如此，谦逊到聘鲁，时公请缓师，则对鲁之辞，又却如此严毅，盖在国则本无所争，但当退让，将君命以出使，则不可辱国，故湏直致其意，若一味柔懦，则不能做事，一味刚狠，时亦不能临事防如此，韩昌黎做，王仲舒墓志云气锐，而又刚以严，哲人之常，爱人尽已不倦，以止乃吏之方，与其友处顺，若妇女何徳之光孔戡墓志云：君于义，若嗜欲，勇不顾前后，于利与禄，则畏避退处，如怯夫学者要当如此。
凡诸侯嫁女同姓媵之【八年】
同姓媵凡诸侯适女方嫁庶女皆为媵
杞逆叔姬丧请之也【九年】
杜氏谓鲁强请之，恐当时未必是如此，左氏曰：为我也，以其为鲁故也。左氏之意，自分明。
使税之【九年】
想晋亦不常常拘絷只晋侯来时又暂囚之
泠人也【九年】
泠人乐官乐官多瞽者以此观之亦不尽是瞽
先父之职官也【九年】
盖古者所以艺之得名于后世者，以其世世相习，所以専精史记歴书云：畴人子弟分散，如淳注曰：家业世世相传为畴律，年二十三传之畴官分，从其父学，此可见古之世业处，其他如卜筮，百工莫不尽如此，礼记曰：良冶之子学为箕裘，先自易者为之。
楚囚君子也【九年】
观其应荅之间便有此四徳此必能成事
尊君敏也【九年】
敏是明逹知礼之谓
诗曰：虽有丝麻，无弃菅蒯，虽有姬姜，无弃蕉萃，【九年，】所以引此诗意者，盖谓大国虽要害处，己自守备了，然其无要处，尚不可不守，况今莒是小国尤不可不加守备也。
我执一人焉何益【十年】
一人犹言一独夫尔
郑子罕赂以襄钟【十年】
古人以钟为重器
壊大门及寝门而入【十年】
天子有五门诸侯有三门曰臯门应门寝门
公疾病求医于秦【十年】
秦多良医医缓医和皆是秦人
攻之不可逹之不及【十年】
攻之以药逹之以针凡针炙皆曰逹逹通其气
使甸人馈麦【十年】
天子谓之甸师，诸侯谓之甸人，甸师之职，掌帅属而耕耨，王籍以时入之，共齐盛。
馈人为之召桑田巫【十年】
馈人是掌饮食之人如天子之膳夫是也
忠为令徳非其人犹不可【十年】
如废置之事，非是大圣贤心纯于国家者，亦恐不能免嫌疑之迹，譬如放太甲，须伊尹方可。今叔孙申之谋，当时意虽为郑君，然其间亦非是尽纯于郑君，故左氏所以如此说。
晋人止公【十年】
盖因八年晋归齐汶阳之田是以疑公
声伯之母嫁于齐管于奚【十一年】
齐管于奚亦管仲之后杜氏注，管氏之世祀也冝哉云仲之后于齐，没不复见，此恐杜氏偶考之不精耳。
却犫求妇于声伯，声伯夺施氏妇，以与之【，十一年，】当时声伯不辞，却犫何故想却氏指施氏妇之名以求于声，伯声伯不得不夺以与之，不然，声伯岂不能以无妇辞之乎？此一段见却氏淫处。
晋却至，与周争鄇田，王命刘康公，单襄公讼诸晋【，十一年，】此见周室衰弱。
昔周克商使诸侯抚封【十一年】
抚者，盖新王即位，虽向来诸侯已封建了，到此必须再封诸侯，以各抚有其封内之地，或有因其旧而封之者，或有更其旧而别封他人者，须重新整齐，过此之谓抚封。
若治其故则王官之邑也
王官邑，是畿内来地王制，谓内诸侯禄也，外诸侯嗣也，此固是先王之定制，然畿内诸侯，或有累世贤者，亦世封之外，诸侯或有不贤者亦必别举贤者，更封之。
宋华元合晋楚之成【十一年】
晋，楚，向来都未曽，有合成者，到此一节，两边皆衰，晋厉公幼楚共王弱，所以合成，若一边强时，必不如此，然当时华元之意，只欲息列国战争之难耳！盖宋是今南京正居南北两间，此所以欲合晋，楚之成也。
秦晋为成【十一年】
秦，晋为成，此又别是一事，又不縁晋楚之成，秦，晋之成，是秦先疑晋。
谋其不协而讨不庭【十二年】
不庭是晋楚之庭恐非王庭
却至对子反【十二年】
晋却至对，子反之辞，备知先王典礼而又以治世宴享之礼，与乱世诸侯畧其武夫以为腹心一段，对说最有意思，盖先王所以有宴享之礼，正所以通诸侯往来之情，使其相与以诚，相接以和，则分争之祸，自无所起，此先王制礼之意，非徒然文具也，至于后世，徒恃武夫，以相侵夺，多少费力，其视典礼，行而弭乱于无形者，其用力，岂可同日而语哉？大抵武夫固不不可无，然徒恃武夫，则亦末防耳，盖当时去古尚近，却至尚闻得先王之意，所以説得有理就三，却中言之至，又胜得犫，锜二子观对子反之辞，深知先王之意如此，到鄢陵之战力，欲与楚战，却又忘了，前日之言，以此知无事时说得易，临事时做便难。
百官承事朝而不夕【十二年】
栁子厚曰：古者旦见曰朝，暮见曰夕，故诗曰：邦君诸侯，莫肯朝夕，左氏传曰：百官承事，朝而不夕，礼记曰：日入而夕又曰，朝不废朝，暮不废夕，晋侯将杀竪襄，叔向夕，楚子之留干谿，右尹子革夕，齐之乱，子我夕，赵文子砻其椽，张老夕，智襄子为室美，士茁夕，皆暮见也，汉仪，夕则两郎向闼拜，谓之夕郎，亦出是名也。
孟献子曰：礼，身之干也；敬，身之基也，却子无基【，十三年】，此是取墙以为喻，无基则承载事不得。
刘子曰民受天地之中以生【十三年】
此一节，当子细看，盖人者，天地之心，正得天地之中气，其他万物则得天地之偏者耳，然于物之中又有所谓偏者焉，是以人有动作礼义威仪之则，所以定命也，则非是外来，盖才有目则必明，有耳则必聪，有貌则必恭，皆是自然有者，故能者养之以福，福者百顺之名也，凡顺理处便是福，故福不说取而祸则曰：取祸此理，盖可见勤礼尽力，此只各就君子小人地位分说，其实则一般，国之大事，在祀与戎，古人最重祀戎，周礼一书，大率亦只此二事，今成子受脤于社，而二事实兼之，此一段见得，孔子未出，以前学问，常常讲防得分明，中庸大学与此无异，自异端出后，始不见有此议论。
晋侯使吕相絶秦【十三年】
魏锜封于吕邑，故称吕相晋，欲伐秦，故先数秦之罪，后世檄书，盖自此始。然此书大抵多是诬秦，此可见风俗之变，向来辞命，初未尝有不着实者虚言相诬，盖自此始。左氏书，秦为令狐之役，而又召狄与楚，欲道以伐晋，诸侯是以睦于晋，盖记秦之曲，只此数端耳，此见左氏书法，如秦有韩之师，此本是晋许，秦赂晋不与之，此是晋曲，今晋却言秦不是秦纳文公，乃是大功，今言是穆之成，如晋文之征曹卫，而诸侯朝晋，自是文公欲图伯，是时，秦穆虽预诸侯之朝，本不是为秦而却言有大造于西，此则己未有一分恩于人，却言有十分别，人有十分恩于已，则作一分说过。
虞夏商周之【十三年】
盖当时最重，圣贤之后，古之圣人所以欲存古圣贤之后者，正所以存其风声，气习礼乐，典章常继而不絶故其间或有絶而不嗣必待圣人出而封之，如乐记武王克商，未及下车，封黄帝之后于蓟，封帝尧之后于祝，封帝舜之后于陈，下车而封夏后之后于杞，春秋时无圣人出，所以圣贤之后少，后世惟太史公识得此意，故于杞世家之后，叙圣王之后，所以如此详也。
穆公即楚谋我【十三年】
秦自殽之败复与楚为成
白狄及君同州【十三年】
秦都于雍西河郡有白胡
昭告昊天上帝【十三年】
秦告上帝，见秦之僣处，当时诸侯唯鲁赐天子礼乐，故得祭天，此外未尝有诸侯告天者，秦告上帝，是秦僣礼而秦之僣，自平王时，此皆是大事。
晋帅乗和【十三年】
帅是六军元帅乗是其余车乗之属如何见得和处，盖元帅抚恤士卒，士卒能亲附元帅，此所以见得和处，诗曰：君子所依，小人所腓，皆是帅乗相亲，比如牧野之战，同心同徳，此便是和。纣前徒倒戈，邲之战，彘子不退，此皆是不和处。
师迓晋侯于新楚【十三年】
当时晋侯到秦地，虽与战却不鲁，随众军深入，只止在新楚，以待诸侯，深入秦地而还，此所以诸侯还迓，晋侯也。
<经部,春秋类,左氏传续说>
钦定四库全书
左氏传续説卷九   宋 吕祖谦 撰
成公下
定姜不内酌饮【十四年】
古人有防则邻里爲糜粥以饮食之，定公之防，想羣臣设酌饮于定姜，定姜，以太子之不哀，故不内。
华元曰：我爲右师，君臣之训，师所司也，【十五年】。
此见右师之职事盖右师是六卿之长也
鱼石止华元【十五年】
华元欲出奔，此见得元畏桓族之强，所以欲奔鱼石曰：国人与之，此见元有重望在人，又有大功于国，故国人怀之，万一华元不反，则国人必讨桓氏之族，然鱼石能知向戌之贤，必能免祸，而自不能免者，何故？盖大率见他人则易自爲则难华元，既归，遂出桓族，此一事，终是有计较利害底意，故后来宋之祸，遂始于此，要之，当时桓族虽盛强，若留在宋时，亦不妨，况当时鱼石之言，尽自说得好，自鱼氏世爲左师，到此华元始易以向戌，方不用鱼氏之族。
若不我纳今将驰矣【十五年】
此是鱼府知元有不纳，他之意故言曰：元若不纳我，时元必疾驰而去矣。至鱼石登髙而望之，则元已驰矣，至五子骋，逐而从之，则元已决睢澨，闭门登陴矣，观元初间使人止五大夫，后来又自去止之，此只且尽他之情，虚作礼数，岂是诚意。
晋三郤害伯宗【十五年】
防伯宗学阳处父，便是所以被害处，国语曰：伯宗朝，以喜归，其妻曰：子貎有喜，何也？曰：吾言于朝，诸大夫谓我智似阳子，对曰：阳子华而不实，主言而无谋，是以难及其身，子何喜焉？伯宗曰：吾饮诸大夫酒，而与之语尔，聼之曰：诺。既饮，其妻曰：诸大夫莫子若也，然而民不能戴其上乆矣难必及子，子盍亟索？士憗庇州犁，焉得毕阳及栾弗忌之难，诸大夫害伯宗，将谋而杀之，毕阳实送州，犁于楚。
民恶其上【十五年】
上是上于人之长言人皆恶胜己者
若逞吾愿诸侯皆叛晋可以逞【十六年】
言厉公骄恣，若止是郑叛，厉公必不忧，须诸侯尽叛，然后恐惧修省。
栾武子曰不可以当吾世而失诸侯【十六年】
向来栾武子多从，范文子之言至此，却与文子所见不同，盖武子只是虚气。
司马将中军，令尹将左右尹子辛将右【，十六年】。
论来令尹当将中军，此战却是司马将中军，何故？盖当时子反爲司马背盟，伐晋之谋，皆出于子反，故子重以此中军之任特地，使子反自任之，要之，此亦非是好意。
德刑详义礼信【十六年】
详是安详
民生厚而德正【十六年】
此正尚书正德利用厚生之意
凟齐盟而食话言【十六年】
便是背盟誓之言
我伪逃楚可以纾忧【十六年】
厉公本无道，才胜得楚，心便骄，若是未胜楚，时犹可以纾忧。
武子曰不可【十六年】
此只是争一时虚气
范文子不欲战【十六年】
邲之战，是中军佐欲战，鄢陵之战，是中军佐不欲战正相反。
秦狄齐楚皆彊【十六年】
此一句非是闲句见得前时事势
楚晨压晋军而陈【十六年】
大抵战时，自有战所，多在平原旷野之地，今楚特地，临近晋垒，使无列阵之地。
军吏患之【十六年】
盖军中必有军吏所以録有功，纪死伤者，至今亦然，然军吏亦预军谋，如军吏问日之类是也。
范匄曰：塞井夷灶，陈于中军，而疏行首【，十六年】。
范匄之策，自是只当时，正是诸将处置未暇之时，匄想突然，踊跃出说，所以范文子谓之童子，何知焉？大抵后尘，议论才发，得轻虽理，是时，亦是未是，疏行首者，凡军屯处，便立沟垒，墙壁，今楚既在晋军垒，前布阵，晋军乃决，开沟垒墙壁，以为战道，盖才塞井夷灶，便是平地。
栾书请固垒以待之【十六年】
此亦是一说大率老将之谋多持重
郤至曰楚有六间【十六年】
郤至之所以亡，正在于此，盖此谋既发于至故栾氏所以忌之，至之死，皆由胜楚后骄恣，胜载不起。
旧不必良【十六年】
此是楚军政不修，盖自来楚之王卒，皆由更代，今旧人既不更代，必多有老弱不良者，如后汉志谓季冬之月，飨故卫士飨毕罢遣，劝以农桑，以此见后汉时尚如此。
请分良以击其左右【十六年】
凡用兵先攻瑕后攻坚
南国防射其元王中厥目【十六年】
此是卜辞，未占时已有此辞，占者应得此辞，楚是南服，乃十一月，卦阳自东北生而侵廹至南故以此推之，此是消息之理。
诘朝尔射死艺【十六年】
古之战，皆尚智谋，此一句见春秋去古未逺犹不专以勇力为贵。
与之两矢【十六年】
由基自有矢所以与之者只欲此两矢中之
有韎韦之跗注【十六年】
此是戎服，韎以茅搜染成色，汉宿卫行首衣纁赤之衣，亦遗制可见。
不可以再辱国君【十六年】
此见古人有礼处虽不是本国之君亦不敢辱之
栾鍼见子重之，旌请曰：楚人谓夫旌子重之麾也，【十六年，】当时晋军安得有楚人，盖是所获楚之俘囚，所以识得是，子重之麾。
请摄饮焉【十六年】
饮不专是酒防周礼浆人可见摄持也
旦而战【十六年】
楚晨压晋处便是
察夷伤【十六年】
楚命军吏补卒乘，缮甲兵，而亦搜乘补卒，秣马利兵，皆与楚同，惟楚则察夷伤，而晋不察，盖既胜，后无夷伤可察。
修陈固列【十六年】
修陈是整顿行阵，执盾者居前，其余执干戈，弓矢之徒，又各从其阵，列兵法五人，爲小列二十五人爲大列，参列爲七十五人，便是五伍之法，固列不动，使之不得深入也。
谷阳竖献饮于子反【十六年】
此饮却是酒正义，载吕氏春秋云：子反渴而求饮，竖阳谷进酒，子反却之，阳谷曰：非酒也。子反受而饮之，此说却是。
入楚军三日谷【十六年】
正欲循城濮例
君其戒之【十六年】
文子恐厉公担当不去
子重使谓子反曰：初陨师徒者，而亦闻之矣，盍图之【？十六年】。
以孙叔敖与伍参事论之此皆是子重不好处
战之日，齐国佐髙无咎至于师，卫侯出于卫，公出于坏隤，【十六年】。
所以载此事者，可以见当时栾书待诸侯之师不至，只师独去，故后来楚公子茷谮却至，曰：却至实召，寡君以东师之未至也，可见。
秋防于沙随谋伐郑也【十六年】
郑自鄢陵之败后，却坚意事楚，盖当时感楚王之伤，却不肯叛楚也，直到郑伯，死后方从晋。
却犫爲公族大夫以主东诸侯【十六年】
是伯主诸侯来多所以使公族大夫兼管
取货于宣伯【十六年】
却犫是当时大国专权之臣小国诸侯皆可结托
七月，公防尹武公及诸侯伐郑，诸侯之师次于郑西，我师次于督阳，知武子以诸侯之师侵陈，遂侵蔡，诸侯迁于颍上，郑子罕宵军之宋，齐、卫，皆失军【，十六年】。
大抵郑自鄢陵败后，全不肯服，晋盖楚王爲郑之故伤其目，所以深感他。
师逆以至【十六年】
鲁师在后不敢独进所以待师来逆而后进
知武子以诸侯之师侵陈蔡【十六年】
盖陈蔡是服楚者所以侵之
子臧反曹伯归【十六年】
子臧之反，只爲曹社稷之故，不忍宗国之亡耳，及既反后，尽致其邑，与卿终不肯失身于簒弑之朝，然太子既被弑，子臧之贤，又国人所愿，立以爲君，子臧不从，国人之欲，无乃处之太洁，盖君子之道不一端，或出或处，或黙或语，子臧，一则是处已髙一则是不当立，使当立时，于左传中必自有辞，可见。
鲁之有季孟犹之有栾范【十六年】
此四家皆，鲁之世家，大族栾氏之族，初，自栾枝以来，未甚专权，至栾书爲中军帅专主政，后栾氏始盛，范氏之族，初，自士蔿爲司空以来，亦未盛，到得士防爲中军佐其政，皆自己出，所以始盛。
马不食粟【十六年】
君之马食粟臣马刍秣而已此言文子之俭
出侨如而盟【十六年】
此是内大夫盟，大率春秋内大夫盟时，亦不是一般如襄，二十三年，毋或如东门，遂杀嫡立庶，此是出其大夫爲戒于国中而盟者，其他内大夫有不和而盟者，各自有例，史记秦纪载操国事，如嫪毐，不韦者籍其门，视此如此例，亦是一例。
声伯夣渉洹【十七年】
声伯梦渉洹一事此见左氏好怪处
其有焉【十七年】
其是未定之辞
岂有死之不恤而受敌使乎【十七年】
此言战时，楚子问却至以弓之事，此是厉公不明处，然栾书谮却至时，当时爲却至计者亦有辞，何故？盖乐鍼当鄢陵之战时，亦致饮于子重此事，亦可说也。
君盍尝使诸周而察之【十七年】
前时有骊姬之难，诅无畜羣，公子后来成公已立，自有公族大夫，掌羣公子了，何故悼公尚在京师，想当时须别有故。
栾书使孙周见之【十七年】
书何故能使得他出见却至，盖悼公在羣，公子中素有民望，想栾书与之亦厚，所以能使之见至也。
与妇人先杀后使大夫杀【十七年】
凡田猎，时以草爲防虞人先逐兽于围内，以待君之发，故君得先杀大夫次之，至北齐时，此制尚在，北齐主当正射，时周兵来，即欲去，潘妃曰：更射一围是也。
却至奉豕寺人孟张夺之【十七年】
盖得豕便是得隽
召韩厥韩厥辞【十七年】
韩厥辞栾书此意亦未爲全善
栾书，中行偃葬厉公于翼东门之外，【十八年】。
左氏特书，翼东门之外，此见得不入兆域，如僖公三十三年，郑文夫人葬，公子瑕于郐城之类。
杀国佐于内宫之朝【十八年】
国佐如何在内宫，盖古者亦自有臣见小君之礼，如夫子见南子是也。内宫，若汉之东朝。
弃命专杀【十八年】
谓国佐从诸侯围郑，以难请而归，此是弃命杀庆，克以谷叛，此是专杀。
齐侯反国弱使嗣国佐礼也【十八年】
国氏是天子命卿，当无絶其嗣天子有二，守国髙在是也。
悼公即位于朝始命百官【十八年】
悼公即位，始命百官一叚，亦不专是一时事亦统记，即位以来，政事如此，须参国语，一叚防见得气象甚好。
大国无厌鄙我犹憾【十八年】
此二句连上文说，言楚恶鱼石以德于我，必责报，于我无厌，虽以我爲鄙，邑犹以爲未足也。
收吾憎以赞其政【十八年】
如楚申公巫臣之类
以塞夷庚【十八年】
夷庚，当考地理，宋约鱼石于彭城，彭城是徐州，宋是南京相去甚近。
杞桓公来朝问故公以君语之【十八年】
此见得悼公即位，诸侯皆说他好，诸侯才做得好，四方诸侯，皆相闻而来，此意亦好防。
季文子问师数于臧武仲【十八年】
当时之数，不可得而攷，然哀公八年传云，鲁赋八百乘，以此知鲁本有千乘，只随事减耳。
防于虚朾【十八年】
此是防诸侯借兵
葬成公书顺也【十八年】
此句杜氏注得好，盖鲁自隐公以来，未有以善终者，隐桓皆见弑庄公，虽薨于路寝，其后共仲作难，闵公又见弑，僖公薨于小寝，文公薨于防下，而襄仲又杀恶及视，至成公薨，葬始皆得礼。
襄公
楚公子申爲右司马【二年】
此司马，是令尹之贰者，文公十年孟诸之役，复遂爲右司马，此司马，又是一时间制度。
孟献子曰寡君敢不稽首【三年】
当时襄公方七歳应对之辞皆献子代爲之
晋侯谓羊舌赤曰必杀魏綘【三年】
是时羊舌赤与晋侯在内而魏绛适自外至
以顺爲武【三年】
顺是不乱行之谓
请归死于司寇【三年】
死即是尸古书，死字多训尸字，春秋及汉皆然，前汉广川惠王传惠王幸姬陶望卿自杀，望卿前烹煮，即取他死人与都死并付其母，颜师古曰：死者尸也。
公跣而出【三年】
盖古人坐于席上无屦唯下堂则有屦
与之礼食【三年】
此皆公食大夫礼，与燕礼不同，盖燕礼以酒爲主食，礼以食爲主。
子罕善之如初【六年】
如三年不反然后收其田里之类
齐侯灭莱【六年】
齐侯自五年四月围莱，至六年十一月始灭之，以此考之，亦非是莱专恃赂于夙沙，卫。
于郑子国之来聘也【六年】
此是纪事之法，盖当时未有年号可纪，故以一件大事记，其年如季武子举沙随之，防爲鲁君之生，如杞桓公卒之月，是当年经渉未逺故以月言。
叔仲昭伯爲隧正欲善季氏请城费【七年】
当时季氏虽强，徒役之人，尚属隧，人至后作三军，时岂复有尚？属公室之意。
请立起也与田苏游而曰好仁【七年】
田苏，想是晋国敬信厎人，盖言既与贤者相处，又爲贤者所推许，此人必别于此，又见田苏气象，亦别。
正直爲正正曲爲直【七年】
正直两字，与诚信两字相类，诚即是诚信，则又与未信相对在。
参和爲仁【七年】
此古人说仁字，完备处，惟参上两件方是仁，韩退之直曰博爱之谓仁，终不免有未备处。
使韩无忌掌公族大夫【七年】
想无忌废疾，亦不甚害事，故可爲公族大夫之长，如却克跛之类，如不可用，时当时亦不教他代，献子爲政。
衡而委蛇必折【七年】
此言人顺理，时当徐缓，安详以行之，若违理时，无速改意，亦徐缓以安之，则不可，此正说孙文子无悛容。
子驷使贼夜弑僖公，而以疟疾赴于诸侯，【七年】。
子驷弑僖公而悼公不能讨想恐郑从楚耳
传言经所以不书弑【七年】
大凡杜预注左氏及正经多谓从赴告，旧尝以爲不然，近来防得亦有一半如此，非是全不是，只如圣人作春秋，亦只因鲁史约之，以示万世，若鲁史所无，必不强加鲁史，不从赴告，亦无由得知，然杜预以从赴告觧鲁史，则固然若以赴告觧经则谬矣。杜氏止识鲁史之例，而圣人之意固不知也，太史公谓孔子次春秋，约其辞文，去其烦重。
鄙我是欲【八年】
此言楚贡赋重与中国不同如汉匈奴赋亦重
武子赋彤弓【八年】
范宣子之对，见得他敏处，观左氏所载，引诗处多与毛诗合，以此知齐，韩诗未可尽据。
乐喜爲司城以爲政【九年】
司城虽在右师之下，此言司城爲政，盖权在六卿之上，如齐有二，卿国髙皆天子命卿，而管仲虽非天子所，命齐国之事，皆主于仲，防此可见。
使西鉏吾庀武守【九年】
不必作武库説兵徒守卫皆是
祝宗用马于四墉【九年】
此恐是商制今不可考，宋之官制，皆是商制，武王灭商之后，自可尽从周制，何故存商之制，盖圣人之心，正欲存前代之遗制，使后人参酌用之耳，亦欲忠质文迭用，宋之火备，亦见平时备之有素。
元体之长也；亨，嘉之会也；利，义之和也，贞事之干也，体仁足以长人，嘉德足以合礼，利物足以和义，贞固足以干事，【九年】。
此干之文言如此说，如何穆姜先能言，盖此言自来相授受，孔子因取以爲干文言耳，欧公以此爲文言非孔子作，恐不然。
斩行栗【九年】
盖古时道旁多树栗固欲爲战地亦欲纷扰之
晋士庄子爲载书【九年】
士是，士师如何做，盟书？盖周礼司盟属，秋官则盟，辞亦士之职也。
公孙舎曰昭大神，要言焉，若可改也，大国亦可叛也，【九年，】前时，子展坚，意欲从晋到此，却不肯改盟辞，后来却从子驷从楚何故？盖当时见晋之盟，辞曰：唯晋命是聼，而或有异志者，有如此盟，有势力驱胁底意，子展到此，却不得不出来助子驷，亦不是相反。
防于柤防吴子寿梦也【十年】
诸侯会吴于柤防吴是春秋大事
使周内史选其族嗣纳诸霍人礼也【十年】
凡左氏传中言礼也，非是徒发亦是一时典礼如此，问曰：晋灭偪阳，取其族姓，纳诸霍人，亦谓之礼，可乎？曰：偪阳，固不当灭，然想见古者有罪，当灭之国，天子不欲灭其族姓，故纳之，同姓之国，此亦是礼也。
献兆于定姜【十年】
往往定姜晓了所以必献于定姜
子驷爲田洫司氏，堵氏，侯氏，子师氏，皆防田焉，【十年，】井田之制，百夫有洫，一井，广尺深八尺，曰洫，子驷欲再整顿，田洫而司氏之徒皆防田，此见得井田之制，已壊乆矣盖縁司氏之徒，平时侵占旧洫之地以爲田，到此整顿时，所以皆防田。
于是子驷当国，子国爲司马子耳，爲司空，子孔爲司徒【十年】。
郑之官制，以司马爲首司空，司徒次之，又与他国先后之序不同，盖当时诸国官制，各自别。
诸侯之师还郑而南【十年】
南近楚北近晋
王叔之宰，与伯舆之大夫瑕禽坐狱于王庭，【十年，】昔周制，四命赐官，则方有家臣，大夫不得有宰，到春秋时，大夫亦有宰如石碏使共宰之类，不爲大夫时，则不得有家臣，如子路以门人爲臣如哀二十三年，类盖施孝叔，不是宰亦有家，夫人亦有家臣如哀二十三年，使求荐诸夫人之宰此，想是国君赐者，所以有臣以管其家事，此见得周制都坏，诸国皆不遵守，到此王叔有宰伯舆，却无宰，只有属大夫属大夫，则非臣也，意者伯舆卑未至四命，所以不得有宰，亦足见周之遗制王室，尚能守在。
季武子作三军【十一年】
孟氏稍弱，所以只使半爲臣，季氏彊直，欲尽无公室。
载书曰：凡我同盟，救灾患，恤祸乱，同好恶奬，王室【十一年，】亳之盟，辞与戱之盟辞不同，盖亳盟辞却出于公。
楚子囊乞旅于秦【十一年】
不谓之乞师者盖旅亦不多五百人爲旅
郑人使良霄太宰石如楚【十一年】
太宰却在良霄下，又见郑官制别处，大抵诸侯各自不同。
防于萧鱼【十一年】
晋悼公自萧鱼防后，虽不全弱，毕竟骄，后来卫之乱，不能讨伐秦，又不肯济，处皆可见。
郑人赂晋侯以师悝，师触师蠲，歌钟二肆，【十一年，】春秋时，惟郑多以乐与人，如萧鱼之防以师悝，师触，师蠲与晋，尉氏，司氏之徒出奔宋，又与宋师茷，师慧亦足见当时已不喜，古乐皆喜，郑卫之音，然郑卫之音，所以爲邪？声时亦縁地近纣之所都染，纣之习如此。
秦庶长鲍庶长武【十一年】
此自是秦官制直到始皇时亦有此官
范宣子让【十三年】
若以次第论来士匄既爲中军佐今合中军帅
仪刑文王万邦作孚【十三年】
意只在能法则上古人引诗意寛防诗者当如此
谓之昏德【十三年】
如哀二年，晋败郑赵简子争功，縁晋之衰世，便有此様，事出。
范宣子数吴之不德也以退吴人【十四年】
如晋恶吴，当不令预防可也。何故数吴之不德，而后退之，盖晋霸主特地示，此于众人。
昔秦人廹逐乃祖吾离于瓜州【十四年】
瓜州今西夏外
毋是翦弃【十四年】
言不欲灭其族类，姜戎是尧，四岳之胄，或有居中国，或有居戎狄者，无令翦削。
秦师不复【十四年】
盖殽之败匹马只轮无反者
今官之师旅无乃实有所阙【十四年】
官之师旅，不敢指执政，只指在下者言，如言执事之类。
弃其室而耕【十四年】
如鲁语文公欲弛孟文子之宅，对曰：若罪也，则请纳禄与车服而违四者，惟里人所命，次又曰，公欲弛敬子之宅，对曰：请从司徒以班从，次里人，司徒皆比夫家众寡之吏，有罪去位，则当受舎于里宰以此类推之弃室，则与庶民同矣。
蘧伯玉从近关出【十四年】
此须连后献公归，时一节防方可见。蘧伯玉好处，盖初间出时是辟祸，不肯预乱，此人之所易，到后来献公归时，乃是行赏底时却亦自近关出，如此方见蘧伯玉。
尹公佗学射于庾公差，庾公差学射于公孙丁，【十四年，】左传载尹公佗与孟子所载不同，要之，左氏得其真，孟子亦据传闻耳。
师旷对晋侯【十四年】
师旷所对一叚乃左传中一叚大纲领
范宣子假羽毛于齐而不归【十四年】
此亦见晋君臣渐不如萧鱼以前
宋向戌见孟献子尤其室【十五年】
宋向戌与孟献子，相见之初，便责他室美，是何故？盖贤者气味相入，故一有未尽处，便如旧交，须是理防得此意。
官师从单靖公逆王后于齐【十五年】
官师想是一司之长如卜人以太卜爲长之类
楚公子午爲令尹【十五年】
公子午爲令尹一叚亦见楚官制
屈到爲莫敖【十五年】
莫敖所以名爲敖者，盖楚人之祖，楚君有若敖后来君既爲王，故其臣谓之莫敖。
齐高厚之诗不类【十六年】
此见得齐用事底人，意欲叛晋而歌诗，便不类，亦见古人，风俗尚纯处，然齐之所以见偪于大国，皆由髙厚夙沙卫之徒。
钦定四库全书
左氏传续説卷十   宋 吕祖谦 撰
昭公
谓围将使丰氏抚有而室【元年】
抚有两字正如诗所谓鸤鸠居之相似
围布几筵告于庄共之庙而来【元年】
仪礼士昏礼，只告祢庙，此告荘共之庙者，恐是大夫之礼。
其敢爱丰氏之祧【元年】
祧即祖庙必迁于祖庙
楚公子围设服离卫【元年】
离卫如离坐离坐之离盖古人以两人相对为离
苟或知之虽忧何害【元年】
苟或知其后来有乐时，今虽有忧，何害以下文攷之，杜注恐错。
子羽谓子皮曰：叔孙绞而婉，宋左师简而礼，乐王鲋，字而敬，子与子家持之，皆保世之主也，【元年】。
观诸大夫议论，王子围设君服一段，子羽言数子，皆保世之主，然子羽却自亲与伯州犂争曰：假不反矣？曰：当璧犹在，子其无忧乎？却又自不知，以此知论人处易得明。
子与子家持之【元年】
操其两可都无可否
乐桓子相赵文子欲求货于叔孙而为之请【元年，】赵文子，此一段最好，然而乐王鲋，不是可在左右底人，却以为相者何故？盖乐桓子是平公嬖大夫，所以赵文子以正卿出防诸侯，犹使嬖近之臣，监临者亦见得，赵文子犹有欠处。
良臣将死天命不祐【元年】
良臣将死，天命不祐，此医和所以责文子，盖古者大臣之职，保君体养君徳，此正是大臣职事，凡君之夀夭古人皆归之大臣，如无逸戒，成王，周公数曰：或五六年，或四三年，如汉昭帝之夭，苏子由古史却责霍光，皆此意。
天有六气降生五味【元年】
五六，天地之数，素问一部书亦不出五六两字，如六元六气之类，皆是虽所用处有不同，而六五之数，则一盖隂阳互相交也，寻常天之数，是五，而今却是六地之数六，而今却是五正是天气下降，地气上腾，如女阳物而晦时，女本是隂却为阳物，三先生语録一段，亦好看。
杀太宰伯州犂于郏【元年】
伯州犂亦王子围之党，而终为王子围所杀，何故？盖伯州犂亦智谋底人，终必忌他。
葬王于郏谓之郏敖【元年】
楚以未成君者，为敖郏敖，立为君多时，而亦曰敖者，亦以其弱故以未成君者，名之也。
谓陈无宇非卿执诸中都【二年】
执陈无宇此见晋侯昏处
属有宗祧之事于武城【四年】
盖嵗三田一为干豆
子产作丘赋【四年】
子产作丘赋，只縁子产忒煞要齐整，故一时间虽是暂时做得去，然终是贻祸于后来，然其所以如此，亦縁他恃才之过，观初间不肯毁，乡校时，便不肯如此，断须要做，故子寛曰：作法于凉，其弊犹贪，此义论説甚是，然使子寛执政时，未必做得似子产，只縁在旁边看得来易分明。
偪而无礼【四年】
偪是褊偪常常放不下
楚沈尹射奔命于夏汭【四年】
奔命便是起兵
竖牛欲乱其室而有之【四年】
竖牛为乱于叔孙氏只縁父子之情不相通
孟有北妇人之客【四年】
北便是指齐説杜注以为便是公孙明恐见不得
公与之环使牛入示之【四年】
古之幼者，受人之赐，必献之于尊者，内则曰妇或赐之，饮食衣物，则受而献诸舅，姑可见此礼。
使三官书之【四年】
此段见诸侯，三卿之制，天子六卿，诸侯三卿，司徒兼冢宰之事，司马兼宗伯之事，司空兼司宼之事，此虽一事而三官皆与，又见得三卿相闗处。
舍中军【五年】
初作中军，孟氏取其半焉，固是比之叔季有间矣，至舍中军四分，公室季氏，择二二子各一，尽征之，而贡于公，则孟氏至此，已与叔孙氏同矣，宜夫堕成之时，为公敛处父所沮，而孟孙亦不复克己，以徇公家也。
防启疆曰苟有其备何故不可【五年】
楚防启彊曰：苟有其备，何故不可一段，以昭三年，叔向对齐，晏子言戎马不驾，卿无军行，观之晋室，甚是衰弱至此，启疆却説晋长毂九百，遗守四千，尚有许多兵赋，许多贤人，而晋室犹如是之强，虽楚王无道而虚説欺之亦不得，当时叔向之言，亦不是虚，须要识叔向启疆之言，以襄三十一年，鲁叔孙穆子言，晋君失政，大夫多贪观之，是在公与私之间，其后为战国，亦只是私，诸卿皆无心于公室，若是韩起，叔向被楚囚辱，则其私起报雠，定是楚不可当，虽车乗人马众多，仍旧无统纪，所以渐渐至于晋亡，正縁如此戎马，非是君之戎马，如范文子立于戎马之前，知戎马是君之戎马，乃晋君偷安避劳，盟防不出，故戎马不驾，如鲁之四分，公室兵赋，皆归季氏，都不归公室，言卿无军行，见六军各自为私计，皆不为公室计。
故以配日【七年】
以十甲配以十二辰谓之配，此便是天六地五之数。
孔成子梦康叔【七年】
大率古人尊祖见于梦寐时者亦多，説是祖如曹，梦曹叔振择之类，亦是宗法行，故人常念其祖。
譬之如天，其有五材而将用之，力尽而敝之【，十一年】，此便是五行更旺，气盛则易衰，若今年多雨，明年必多旱之类，不可复振，只是不可整顿，古人言语如此，自战国来，此等议论，便断絶。
五大不在边五细不在庭【十一年】
此二句之解注疏虽多不同亦可看然亦难考
郑丹在内【十一年】
丹本不为害其意欲説弃疾且相带他
子产相郑伯辞于享【十二年】
诸侯在丧，皆称子至此，郑简公未葬，却言郑伯见得春秋？初制度到此渐变，汉书十二年四月髙祖崩，五月丙寅，葬长陵，皇太子羣臣皆反，至太上皇庙，此至太上皇庙，正如晋朝武宫相似，盖才朝祖庙，便是太子，然称帝，犹太子者亦在丧，称子之意，此皆古制尚在处，恵帝纪云：五月丙寅，太子即皇帝位，至此方称帝。
投壶【十二年】
投壶与射，皆是乐賔，以二者论之，投壶礼简射，又大于投壶，古人宴时有此礼，礼记与左传不同记，主人先让賔左传，晋侯是伯主所以先之，此制固不同，至齐，却举本国渑水名，晋言淮，却不言晋水，盖伯者以统天下言之，礼记载投壶之礼，先宴饮之后，主人奉矢，请賔投壶，宾固辞，主人固请，乃从主人送矢，宾受矢就筵，司射进度壶请，宾曰：顺投为入，比投不释，胜饮不胜者，主人亦如之，然后奉貍首卒投命，酌者行觞，然后正爵，行正爵行，然后遂彻马，马即筹也，彻马之后，遂行，无算爵。
寡君中此为诸侯师【十二年】
此句是説得不是
与君代兴【十二年】
言与晋迭为伯主左传载此处不是闲事
以齐侯出【十二年】
盖縁齐闻得伯瑕，穆子之言，恐晋君别有胜处，所以做道理使齐侯出。
观从以蔡公之命召子干子晳【十三年】
观从伪人以蔡公之命召子干，子晳，蔡公何故不讨？观从后来观从，却与众奉蔡公，召二子而盟于邓，盖当时灵王威令可畏，弃疾恐事不成，故见之而逃，且看当时事势如何，后来见得蔡人皆从观起，事势已成，弃疾之意，谓若当此时，执观起于楚，时楚王亦不信必不赦，弃疾故蔡公亦乗势做起到，后来因正仆人杀太子禄见得根本，都无人心，皆离譬如枯朽之木，遇风便倒，向使楚王当子革歌，祈招之诗时，便自改悔，亦未便如此。
先除王宫【十三年】
除是扫除肃清宫闱以待新王之入也
陈蔡欲为名，故请为武军，蔡公曰：欲速，且役病矣，【十三年】。
葢当时楚王出在干谿，观从之徒，正是乗他之虚而入，岂容稽缓，然此不独不可稽缓，又民力劳疲矣。
申亥求王遇诸闱【十三年】
想是时都无人
子若以君命赐之其已【十三年】
叔向便是教他以一箧锦与羊舌鲋，却以君命赐之也，然兄弟之义，正当掩恶，叔向却直如此，説鲋时何故想见鲋，平日气味与叔向不同，叔向亦是话不得，故忿辞，遂至于此，左传书未退，而禁之一句见得鲋，想是轻浅，贪贿底人。
天子之老请师王赋【十三年】
曲礼云五官之长曰伯称于诸侯曰天子之老
明王之制【十三年】
所谓明王之制，皆是东迁，以前制度，当考东迁，以前制度，作一处东迁，以后制度作一处，然东前制度，后人添入处亦多。
寡君有甲车四千乗在虽以无道行之，必可畏也，况其率道，其何敌之有【，十三年】。
寡君有甲车四千乗在此数句，大不似叔向平日言语，何故此须看晋室衰弱，当时卿帅皆无人肯出来，理防公室，故叔向此一举，最是不得已处治兵，邾南试为整顿，故其言所以出于此，然其辞气却不是寻常虚气也。
卑而贡重者甸服也【十三年】
凡在甸服者虽有子男之卑其贡亦重
行理之命无月不至【十三年】
葢郑在南北之冲诸侯往来者多矣
使狄人守之【十三年】
狄人丧，大记所谓狄人设阶之狄人，是乐吏之贱者祭统，又曰：阍吏之贱者，若以昭十七年观之，又恐只是夷狄。
请从君惠于防【十三年】
子服惠伯，初间要归，后来却须待防诸侯而后归，何故葢一时且做个模様耳，其实却自要归。
诘奸慝【十四年】
诘亦是搜索之意不欲使奸宄之人杂在良民中
礼新叙旧【十四年】
新是新用之人不以新用之人，超越在旧人上，如此则意思均平，今之人多加礼于新者，而弃其旧。
禄勲合亲【十四年】
勲只是有功者未必尽是才能，但禄之而已，合亲，是古之大事，其间事甚多。
三年之丧虽贵遂服【十五年】
杜预谓诸侯之制，凡葬后即除服，但谅闇三年，终制此是，但见春秋时制，不识古制，古者三年之丧，自天子达于庶人，故孟子曰：古之人皆然，此正谓三年之丧，又谓葬后便称君，其间虽有未葬，才逾年，则即位，改元称君，此亦是以春秋时事推来看耳，温公通鉴论中一段甚好。
忘经而多言举典【十五年】
春秋人才，多知大体，且周王能点检，晋籍谈之失，非不是，而周王之失，又被叔向点检出来，然籍谈之失，小而王之失却大，大抵人好点检人之小失，而自己大处，更不知此最害事。
宗周既灭【十六年】
是周自东迁之后已有灭亡之兆
子寜以他规我【十六年】
此一段见子产失处
子齹赋野有蔓草【十六年】
他继父之官，年虽幼而居，六卿之先，所以在子产上者，盖子产感子皮之徳故其子代父为卿，不降其班次，使居已上，如先轸死事晋侯，即以其子且居将中军相似，非常礼也，若寻常父死，子代即班，诸卿下春秋，此例甚多。
太史曰在此月也【十七年】
谓正月朔，孟夏时事也，故却引夏书辰不集于房事，夏书所説是季秋时日食事，却不是正月，事何故引説盖此却不是他引错，前云日过分而未至，尚用此礼，则过秋分未冬至，用此礼宜矣。故季秋事所以引证，孟夏之礼，孟夏是纯阳之月，其事又重耳。
少昊为鸟师而鸟名【十七年】
五鸠之官与曲礼五官合古时命官以天道为先，故伏羲以司厯为首尧典，以羲和为首，后世以人事为重，故司厯之官以小官为之耳，观周礼可见。
其乗舟余皇【十七年】
乗舟是君舟称乗如乗马之类
使随人与后至者守之【十七年】
此是有随国人在此，故使守之，如十三年，晋人执季孙使狄人守之一般，当时有赤白，狄人在，故使守之，正义云：是时有北狄在防，故使守之，恐亦不可知，以使随人一段观之，则狄人守之，即是夷狄之狄，不必作礼记乐吏之狄。
盈其隧炭【十七年】
用炭实于堑隧之间以虞吴人之夺舟故也
陈以待命【十七年】
陈列以待吴人来战之命
禆灶欲用瓘斚禳火，子产不可，子太叔曰：寳以保民也，子何爱焉？【十八年】。
此见得子太叔不如子产处，到后一节，众人又却不如子；太叔。
吾不足以定迁矣【十八年】
此句杜氏注得极好
使司防出新客【十八年】
盖司宼诘奸且本是掌客之官故使之
巡羣屏摄【十八年】
羣是百神之位屛是屏翰障蔽之所
使府人库人各儆其事【十八年】
先宗庙了然后及府库财贿之事
儆司宫【十八年】
不必从杜注作巷伯寺人之官即是公宫之官
出旧宫人【十八年】
此是易得冷落底人而意思，却先到此，见古人事事有法。
司马司宼列居火道【十八年】
火作，恐有攘夺之人，故使主兵，主刑之官，防闲之稍有攘夺者，即以军法制之。
鄅人借稻【十八年】
是亲自看人刈言其国小无政
从帑于邾【十八年】
是从其妻帑于邾如寘其帑于戚
往者见周原伯鲁焉【十八年】
晋文公已伐原，何故周又有原，原是原荘公之后，以原为氏。
大人患失而惑【十八年】
杜氏注，谓是患有学而失道者，以惑其意，若今有曽，为学底人，或至夫其所学，与所学悖戾，人便以为学无益，此所谓患失而惑。
于是乎下陵上替能无乱乎【十八年】
学只是理，防君臣上下，父子兄弟才不学，上下之分，便乱如成汤，肇脩人纪，亦只是此事不比后人，祗学文章。
郑子产为火故大为社乃简兵大搜【十八年】
社有侯社，有乡社侯社，是一国之社，乡社是一乡之社，此是因国社而后搜，大防一国之人，所以用社而搜。
晋之边吏让郑【十八年】
郑授兵登陴，晋之边吏，何故便知盖授兵，不独在国内，凡边鄙皆有备，故晋所以来责。
令尹子瑕城郏【十九年】
大率楚之规模，常向外经营，今则收拾向内，此所以见得楚衰。
晋问驷乞之立，故子产不待谋而对客【，十九年】。
此一段见子产于众人，皇惑之中，独处得有精神，初间不管他，亦是驷氏族彊难制，及晋使来，子产却欲存郑国体面。
请龟以卜【十九年】
古者诸侯藏龟，家不寳龟子产以礼，治郑国所以行古之制。
施舍不倦【十九年】
是施恵以舍劳役，非是两事，观施舍己责一句可见。
民乐其性【十九年】
民乐其性，此是古语，如饥食渴饮，耕田凿井，皆是安其性，司马法曰：古者师出不逾时，所以养其性也，古人説性岂如后来虚无之论。
非抚之也【十九年】
侍者所谓息民特见其小处沈尹戌却见得大处
伍奢对曰：君一过多矣，何信于谗？王执伍奢，【二十年，】伍奢积忿之久，发言太粗，以激王之怒，太子建之逐奢，亦不能无罪。
王召奋扬奋扬使城父人执已以至【二十年】
奢扬亦是防处事底人，不忍太子，先遣他走，固是好，而他自处得尤好。使城父执已以往，此已是减楚王一半怒，然而楚王不便，杀他而却好，去召他时，何故盖奋扬，是司马兵权，却在他。
齐侯将饮酒徧赐大夫苑何忌辞【二十年】
齐侯时为子石宴，如晋侯食，魏绛一般，此是公食大夫礼。
琴张闻宗鲁死将往吊之【二十年】
宗鲁死胡氏春秋论得是
公曰子死亡有命余不忍其訽【二十年】
夫元公初间与夫人每日必适华氏，食公子而后归，其爱子之意如此，其切到此，却与前时意思不同何故？盖元公往来，亦自惮烦，又不忍其訽辱，所以有是説。
华登奔吴【二十年】
华登之才与伍子胥相似，观国语所载吴之与越，唯天所授，王其无庸战，夫伍胥，华登简吴国之士于甲兵，而未尝有所挫，则登与胥大略亦可见也。
使有司寛政毁关去禁薄敛已责【二十年】
齐侯欲诛祝固史嚚，晏子一諌，而齐侯便使有司寛政，毁关去禁，薄敛已责，此不可谓不从諌，然而齐终不竞，何故？盖纪纲大处，不曽改得，虽目下一二事做得好，时亦竟不济事。
招虞人以弓【二十年】
葢虞人相去逺不可以语言召，故特揭弓以示之，使知所召。
守道不如守官【二十年】
此所谓道只是谓常人，平常所做底事，若谓所守之道，则守官便是守道，原不是两般。
子犹驰而造焉【二十年】
见得嬖人取媚如此，晏子谓和如羮一段，极论到义精处，大抵古人为学精粗，不是两事。
出入周疏【二十年】
此皆説乐之节奏转换处
若琴瑟之専一【二十年】
如史记载邹忌论大小之类是也
其次莫如猛【二十年】
圣人不曽説猛但説严恐非夫子之言
子产古之遗爱【二十年】
孔丛子曰：子产死，郑人丈夫舍玦佩，妇女舍珠瑱，巷三月，竽瑟，不作此类，皆是。
晋士鞅来聘，叔孙为政，季孙欲恶诸晋，【二十一年，】鲁不独専是季孙执政，叔孙亦有执政时，季孙不恤国体，却要陷叔孙于不好处。
加四牢焉为十一牢【二十一年】
鲁本是守礼之国，今则如此，则天下大势可知，此段最要看。
与公谋逐华防【二十一年】
縁防之党盛故谋
其子与君同恶【二十一年】
葢平王既弑灵王，必怨灵王而东国，又怨灵王之杀其父，同恶相亲，故东国于楚平王为相得也。
齐帅贱其求不多【二十二年】
不过畧取些财物耳
王子朝宾起有宠于景王【二十二年】
刘献公之庶子伯蚠事单穆公【二十二年】
左氏叙王子朝事，极有法言，王子朝，宾起有宠于景王，见得他势焰如此，次却説刘献公之庶子伯蚠，事单穆公，伯蚠既是庶子，又为家臣，其微如此，似不可敌，然子朝之乱，全得伯蚠之力，左氏先如此，叙时见得他初间虽微如此，然所助者正，故其后终能以定其乱。
荀吴使师伪籴【二十二年】
荀吴初间伐皷时如此，信到此间却伪籴，何故盖荀吴本不是信，只欲就一事上特地做出信来，故后来所以如此，大凡霸者之事多如此。
王子朝因旧官，百工之丧，职秩者与灵，景之族以作乱，【二十二年】。
王子朝之乱与宋乱相似只縁立太子不定
盟百工于平宫【二十二年】
古者工不与农并处百工自是一处
叔孙曰：列国之卿，当小国之君，固周制也，【二十三年，】左传，如此等句，不是闲句见得周制尚在。
士伯御叔孙从者四人【二十三年】
此是特杀其徒从以辱之也，古者卿行旅从，虽未尽有许多，人亦不止此四人而已。
叔孙旦而立期焉【二十三年】
此见得不苟底意思，想是必欲请其徒从而后往，盖当时都与他放散了。
范献子求货于叔孙【二十三年】
范献子求货，此全无故家子弟，气味韩宣子虽懦弱，故家风味，犹有在者。
周之亡也，其三川震，今西王之大臣亦震【二十三年，】南宫极震，如何却引三川，震来説盖大臣与山川轻重一般，是故五岳视三公，四渎视诸侯。
楚囊瓦城郢，沈尹戌曰：子常必亡，郢【二十三年】。
子常城郢，何故沈尹戌，谓之必亡，子囊城郢，何故谓之忠，盖子囊虽欲要城郢，然其规模，却不専在城郢上子常是，子囊之后，彼但习见其祖之规模，欲城郢，故为令尹之初，便去城郢，此只是学得一事大处，却不曽学得，故其引诗曰：毋念尔祖，聿修厥徳，正欲其法乃祖之修徳耳。
险其走集【二十三年】
此是冲突处
无亦监乎若敖，蚡冐至于武文，土不过同【，二十三年，】此两句最要看见得东迁之前，都未有吞并土地者，到得灭国，广地之风，皆是平王之后。
晋士弥牟逆叔孙于箕，叔孙使梁其踵待于门内，【二十四年，】叔孙昭子却欲害晋臣，其计亦甚拙矣。盖昭子之意，亦明知此计，本不济事，但一时间不肯甘心就死耳，正如绛侯，使家人持兵事相似。
晋侯使士景伯涖问周故【二十四年】
秋官小司冦询立君此是狱官之职也
君子贵其身而后能及人，是以有礼，【二十五年】。
此原出，人情甚好，盖人多鄙薄，家中人者，正欲自贵其身，而不知欲自重其身，乃所以自贱其身。
为夫妇外内以经二物【二十五年】
干阳物也坤隂物也
为父子兄弟姑姊甥舅，昏媾姻娅，以象天明，【二十五年，】父子兄弟，父族也，姑姊甥舅母族也，昏媾姻娅，妻族也。
礼上下之纪【二十五年】
自天子至庶人，只是君臣父子，子太叔一段，自治身治国治，天下事皆备葢春秋以前，未有异端，人人皆讲明此道，饮食上皆有工夫，后世都把做闲事看了，所以都无工夫。
宋乐大心曰我不输粟【二十五年】
此见得晋衰处，前时何敢如此？然当时宋固可责，晋亦当自反。
文武之世童謡【二十五年】
童謡鸜鹆此亦当时増益不应得如此亲切
公曰善哉【二十六年】
齐侯闻善言，非不感动，却不能行，何故？盖资质柔弱，安于苟且，不肯自勉，故闻晏子之言，则曰：吾今而后知礼，可以为国，闻夫子君君臣臣之言，亦曰善哉！当时陈氏亦未甚强使，景公虽未能用，夫子若能用晏子亦未至于陈恒弑君之地，齐终至于衰微，则縁景公説过了便休，以此知学者闻人善言不实践履，终无益也。
君令而不违【二十六年】
命令虽自君出，须是当天下之公，理合天下之心，使人不违，方得。
父慈而教【二十六年】
慈则须是教之以义方，若徒慈而不能教，则姑息而已。
子孝而箴【二十六年】
孝子之意，常在父母之身，故父母有过，便能于萌芽，时献箴，不待其着。
夫和而义【二十六年】
夫本刚故济之以和，若柔昧暗弱，反受制于妇人，不得谓之和，既和，则又济之以义。
妻柔而正【二十六年】
妇人之质本柔顺须是正
姑慈而从【二十六年】
妇人有三从之义，在家从父母既嫁从夫，夫死从子。
妇聼而婉【二十六年】
是与不是皆当听不当问
左司马沈尹戌帅都君子以济师【二十七年】
君子乃是士寻常既为士，则不调发，惟吴楚多有此，盖事势急则为士者亦从军，如越有君子六千人是也。
公子光告鱄设诸曰不索何获【二十七年】
盖中国有不虑胡获，弗为胡成之论，他遂谓不索何获？当初本説君子为善，当力去做，小人却借此论就不好事上説。
季子虽至不吾废也【二十七年】
季子内为国人所敬服，外为邻国所敬信，他若要讨时，其力甚易，后来所以不管事，只縁季子是髙洁底人见国中有人主之则不去理防。
子恶曰令尹将必来辱为恵已甚【二十七年】
此见郤宛，为人格低，郤宛见，令尹来饮他酒，已不胜其喜，此所以中费无极之计而不自觉。
无极谓令尹曰：此役也，吴可以得志，子恶取赂焉而还，【二十七年】。
盖见令尹好赂，故特説子恶取赂，令尹之意必怒，子恶不分赂于己，此见得左氏无虚辞，又应前面子常贿，而信防处。
季氏之复天救之也【二十七年】
季氏初间为昭公，伐时甚危，已被昭公围欲杀之，今复得保全，亦是天救，本是公徒怒季子，今公徒却自説甲岂非天息其怒乎？孟氏望见叔孙氏之旌，乃从季孙，岂非天启开，叔孙氏之心，言鲁昭之败，季氏之盛，皆由于天。
有十年之备【二十七年】
未必有此特张大言之耳
事君如在国【二十七年】
如献粮食，币帛车马之属，依旧供去，亦是他不得不如此。
访于司马叔防【二十八年】
盖叔防是当时贤者如楚申叔豫相似
盈曰祁氏私有讨国何有焉【二十八年】
大凡家臣，卿可自讨，但不可専杀必告之君，而后诛之，如田儋载，田儋从弟荣，荣弟横，皆豪杰宗彊，能得人陈涉使周市畧地北至狄，狄城守，儋阳为，其奴从少年之廷，欲谒杀吏，服防曰：古杀奴婢，皆当告官，儋欲杀令，故诈奴以谒也，以此看来，则春秋之时可知。
夫有尤物，足以移人，苟非徳义则必有祸，【二十七年，】凡世间惟徳义则无害舍徳义之外，则凡物皆能害人，且声色货利，其害固易见，如古人有好学字，亦有至丧身者，则其他可知，易兑卦曰丽泽，兑，君子以朋友讲习，夫兑説也天下之可説者多矣，而只説朋友讲习，一事者，盖他物则不可説帷讲习，则是徳义之事故尽説则尽不妨。
平公强使取之【二十八年】
平公强，叔向取申公巫女，何故此是爱人，不以道处当时之所赖者，惟叔向所敬信者在叔向，且博物洽闻，足以动人，平公爱之久矣，到此见叔向意欲取巫臣之女，而其母沮之，故平公之意，以为其母虽不肯，我以君命临之，则亦无不可，其意只是要悦叔向之心，而不知爱之，非其道也，故后来灭族丧家，其祸卒始于此，然使叔向不肯顺从，君意能不动心于此，则叔向十全底人，亦縁叔向自有此意，到此遂从而娶之，此是叔向大段阙处，后汉宋传载帝姊湖阳公主新寡，帝与共论朝臣，微观其意，主曰：宋公威容徳器羣臣莫及，帝曰：方且图之，后被引见，帝令主坐屏风后，因谓曰：谚言贵易交，富易妻，人情乎？曰：臣闻贫贱之知不可忘，糟糠之妻不下堂，帝顾谓主曰：事不谐矣！彼宋苟从光武之命，则其见重，必不如初，时惜乎？叔向不能如此，礼记曰：私恵不归徳则君子不自留焉，正是此意。
分祁氏之田以为七县，分羊舌氏之田以为三县，【二十八年】。
以魏献子为政之时观之，此田尚归公室，后来渐归于私家。
逺不忘君【二十八年】
常人在下僚，时去君甚逺多不与同休戚，戊虽在下僚，却不忘君，此人所难处。
近不偪同【二十八年】
盖戊是正卿之子，其势甚近，易得陵逼同列，他虽是正卿之子，却不以逼同列。
居利思义在约思纯【二十八年】
此是穷达对説
有守心而无淫行【二十八年】
常人处穷困时，心不见可欲，使心不乱则易守，至于正卿之子，处富贵利欲之中易得摇动，却有守心而无淫行，此其所难能也。
成鱄引诗【二十八年】
成鱄谓魏子却，举文王诗一段，何故？盖曰主之徳也近文徳矣，近文徳者亦是文王盛徳之中，庶几得一二耳，如曰于舜，大功二十之一也之意。
心能制义曰度【二十八年】
如孟子曰：权然后知轻重，度然后知长短，物皆然，心为甚。
德正应和曰莫【二十八年】
如为政以徳譬如北辰，居其所而众星拱之，须当以此看莫然，清净之意。
勤施无私曰类【二十八年】
譬如春雨之降，不择髙下逺近燥湿故物各以其类而均被其泽。
教诲不倦曰长赏庆刑威曰君【二十八年】
教诲不倦，此为长之道，赏庆刑威，此为君之道，书曰：作之君，作之师。
经纬天地曰文【二十八年】
如天道刚地道柔二者相错而后成文
叔向将饮酒【二十八年】
鬷蔑既从，收器者立于堂下，是既彻俎矣，何如？下面方谓叔向，将饮酒，盖古者饮燕之礼，既酬酢正礼，既行之后，弟子彻俎既彻俎，命宾坐乃羞，却行无算爵，此所谓饮酒，正是彻俎之后，无算爵之时也。
退朝待于庭【二十八年】
待于庭，此是家臣朝大夫，众人皆退，惟二人待之于庭，魏子欲食，见二子未退，故与之食，杜氏注魏子朝，君退而待于魏子之庭，恐未必是朝君也。
古者畜龙，故国有豢龙氏，有御龙氏，【二十九年】。
古者畜龙一段，亦要看古之时如此，而龙至后之时如此，而龙不至，亦可以见古人维持天下之意。
能求其嗜欲【二十九年】
龙之嗜欲，岂得而知？亦无法可，惟其好之，故知之，古人作事，只一件事故精。
龙一雌死潜醢以食夏后【二十九年】
此见得刘累便不如董父，董父龙多归之，刘累止有四龙，一龙死，便无求处，董父养龙，是无法可。
官宿其业【二十九年】
官宿其业是世世相继安其业而不易
周弃亦为稷自商以来祀之【二十九年】
社是土神，稷为百谷之长，何故言自夏以上祀之，以商汤既克夏，欲迁其社，不可，凡事皆变易，欲新民耳目，社是有功于水土，故可祀之商，时无一人如句龙，能平水土，故易不得周弃为稷，以有播种之功，故可以弃而易。
遂赋晋国一鼓铁【二十九年】
鼓如令家出一鼓，杜注云：令晋国各出功力，共鼓石为铁，恐亦难説曲礼曰献米者，操量鼓，吕与叔解云：东海乐浪人呼容十二斛为鼓。
民在鼎矣何以尊贵【二十九年】
刑法既在鼎而不在人，国人只看鼎上刑法，而议论其上，何有于上。
灵王之丧我先大夫印段实往【三十年】
举此一段见得天王有丧天下诸侯皆往
光又甚文【三十年】
吴本是荆蛮，后来通上国，而文章益盛，中国至此却衰，当是时，如吴季札亦可见，是文。
吴师围，左司马戍，右司马稽帅师救，及豫章【三十一年】。
豫章有两豫章，楚伐吴，及豫章，恐非今洪州豫章，杜预云：豫章当在淮以北，后移在江南，豫章，他亦意其如此，未必实有据也。
若艰难其身，以险危大人，而有名章彻，攻难之士将奔走之【，三十一年】。
此正是春秋末战国，有此风俗，刺客之类是也。他所以杀人以求名者，彼以勇而无所畏忌，为尚相夸，以为美名，如莒，乌存以力闻可矣，何必以弑君成名，观此可见，胡文定公谓岂有人欲求不义之名，此説恐当时未曽察此风俗，故有此论。
故曰：春秋之称微而显，婉而辨，上之人能使昭明善人劝焉，淫人惧焉，【三十一年】。
春秋之作，当时权臣强族在上，可以杀人，可以刑人，圣人欲使是非善恶明白，故其辞所以微而显，婉而辨，若只为一匹夫而作，则定不如此，婉晦既如此，则能使上之人善恶昭明，且如齐桓，晋文当时不知其为假仁义也，惟春秋书之，则知其所以谲，季氏之强，当时不敢言其非也，惟春秋书之，则知其所以僭，此之谓上之人能使昭明，不是上之人能使春秋之法，昭明，何故春秋之作其法，便自昭明，不待上之人，使之昭明也，故孔子曰：我欲载之空言，不如见诸行事，深切着明也，春秋便是行事。
天子曰：天降祸于周，俾我兄弟并有乱心，【三十二年，】兄弟是王子朝与灵，景之族作乱，灵景之族皆从兄弟也，故曰：并有乱心。
士弥牟营成周【三十二年】
此一段当与召诰参防魏舒，正如周公韩简子如召公，成王城，成周时，凡事之细碎，皆召公理，防至大纲，则周公总之，今晋城成周，凡事，亦是韩简子理防，所谓韩简子临之以为：成命近于有司，至魏舒，是执政之尊，但提大纲。
书以授帅【三十二年】
是书以上许多事件，各量其国力，大小以授之，正如书召诰所谓周公乃朝用书命庶殷侯，甸，男邦采卫相似，周公亦是城成周，故其规模亦略相似。
子家子受赐大夫皆受【三十二年】
子家子此意当细看，当时诸大夫所以不受者，不过谓公在羁旅，惟子家忠诚恳恻，体此意，故独受之。
<经部,春秋类,左氏传续说>
钦定四库全书
左氏传续说卷十一   宋 吕祖谦 撰
定公
季孙曰：子家子亟言于我，未尝不中吾志也，【元年，】此见得子家子为三家所敬爱处，使鲁当未逐，季氏之前能用子家则昭公必不至于如此。
子家子不见叔孙易几而哭【元年】
几防也？礼：朝暮临易几者，是当羣臣临哭之后，子家方哭，此一叚湏，看子家当昭公不在，时如此正直，泰山岩岩之气象。
叔孙请见子家子，子家子辞曰：羁未得见，而从君以出，【元年】。
古者继世为卿，时方见于君见于君，然后见于卿大夫，当时叔孙成子尚为子弟，未曽为卿，故子家曰：羁未得见，君不命而薨，羁不敢见，此二句最有意，何故？大率君命见时，便是以君命为卿，而今君不曽命，我见汝时，则成子之为卿，不知是谁？命汝子家子，此言虽是托辞以拒叔孙，而大义凛然，湏子细看。
公衍公为实使羣臣不得事君【元年】
此语乃是季孙当时欲叔孙见子家说，子家既不与相见，所以逹此说，他所以说二子时，盖公衍，公为是昭公子季孙要废昭公之子而立公子宋故说二子之罪，欲使之不得立。
子家子曰：若立君，则有卿士大夫，与守在【元年，】子家谓立君一事，湏合人谋，又湏合天理，方可，不可以一时私意废立，昭公既在外死，湏立他嫡子，方得。
若羁也则君知其出也而未知其入也【元年】
此对得极恳切，谓我与君同出，而今则独入，则吾有去而已，未知其可入也。
从公者皆自壊隤反【元年】
想当时子家未对之前，其间亦有要归鲁者，观子家谓貌而出者，入可也，当时亦有备数而出者，若不是子家倡此大义，则亦湏有一半入。
生不能事死又离之以自旌也【元年】
当时季氏只要彰昭公之恶，不知适所以自彰其罪。
葬昭公于墓道南孔子沟而合诸墓【元年】
是改其墓道，使与羣公为一也，当时葬昭公于墓，道南是自在一处，不与羣公通也。
巩简公弃其子弟而好用逺人【元年】
如单献公弃亲用羁相似故春秋多重族姓
楚子常止唐成公蔡昭侯【三年】
楚昭王看，后来亦是贤君，何故为子常如此，此是权柄，为子常所执，所以制不得。
将长蔡于卫【四年】
晋自来防盟不曽，以蔡先卫，何故于今却特欲先蔡，盖晋衰不能为蔡伐楚然，蔡当时曾遣子为质以伐楚，今晋奈何？楚不得？又全然不理，亦不得，故所以先蔡者，特不过以虚礼恱蔡耳，此见晋之衰处。
分鲁公以大路大旂【四年】
当时周公不之鲁故先赐伯禽
夏后氏之璜封父之繁弱【四年】
后来阳货盗窃寳玉大弓便是此二物
殷民六族殷民七族【四年】
殷民六族，何故迁于鲁，殷民七族，何故迁于卫，盖此皆商之大族，难治者也，当时纣为天下逋逃主，萃渊薮，大家强族顽狠，弗率之徒皆聚在商都，周公分殷顽民，便择最难化者，迁之洛邑，而周公自教之，其次便迁之于鲁，而伯禽教之，又其次迁之于卫，而康叔教之，迁之于鲁者，盖鲁则又周公之国，迁之于卫者，盖卫去王都相近，此周公所以分散在此两防，其他小民，虽有顽者，亦不难处置，惟是大族，乃是一国之望，呼吸响应，易得生事，此周公所以先措置分，此大家书曰：暨厥臣逹大家，又曰：世禄之家，鲜克由礼，正是说此事。
帅其宗氏辑其分族将其类丑【四年】
帅其宗氏者谓同宗者也自髙以下小宗之属，皆是辑其分族是广言之也，将其类，丑是舆台，皂之属。
使之职事于鲁【四年】
使之职事于鲁者是殷之六族皆供伯禽之命也
祝宗卜史【四年】
所以特言此者，古人只理防人神，此四官，皆是王命而赐之，不得私立，所以重其事。
备物典防【四年】
如周礼典命，所谓侯伯七命，其国家，宫室，车旗，衣服，礼仪，皆以七为节者，便是备物也典防，便是防命。
因商奄之民【四年】
因商奄之民者，商奄是纣之党，当时同四国作乱，周公伐之，以分散其民于鲁。
命以伯禽【四年】
伯禽是古书篇名命，以唐诰亦是古书篇名，孔子所删者，正如唐诰之类。
少帛【四年】
周礼以此封异姓，今以封同姓，要之，亦通用周礼，司常云：通帛为旜，杂帛为物通帛，便是大赤，大赤即綪茷也，杂帛，便是少帛也，綪茷，既是旃，下面何故又说旃盖茷，言旂之尾，旃言旂之身。
封畛土畧【四年】
封畛土畧言其详也，上云分之土田，陪敦言其畧也古文多是前后互见。
取于相土之东都以防王之东搜【四年】
相土契之孙，其都南京，东都又是别都也，东搜者，只是东方之搜也，杜预便谓是泰山，然亦未有攷处。
疆以周索疆以戎索【四年】
疆以周索，如周人百亩，而彻之类是也。疆是授田于民，戎索者如二十而取一之类也。
文之昭武之穆【四年】
父为昭子为穆父为穆子为昭
黄父之防夫子语我九言【四年】
黄父之防，赵简子深，有感于子，太叔所举子产之言，礼者，天地之经一段，到后来意犹以为未足，故再请于子，太叔而后以九言语之，此九言却是，赵简子切身事，当时晋公室衰，六卿之族强盛，已自有分晋之渐，故子太叔曰：无始乱，无怙富以下，可谓告得亲切，毕竟简子后来终是得力，定公十三年，赵稷渉賔之徒作乱，董安于告赵孟，赵孟曰：晋国有命，始祸者死，此可见简子闻太叔之言得力处。
伍员为吴行人以谋楚【四年】
伍员任吴如此，何故却只做行人，盖行人之官，在吴为最，大如申公，巫臣亦是报楚而为行人于吴，于此可见。
伯州犂之孙嚭为吴太宰以谋楚【四年】
伍员与太宰嚭，初间同谋伐楚如此好，到后来阖庐既死之后，太宰嚭，却反为员之害，何故？盖太宰嚭，若不是阖庐死时，亦无縁防败露，正如四凶，若不遇舜时，如何防见？然伍员为吴行人以谋楚，嚭为吴太宰以谋楚，初间不知此二人果相知否？盖伍员其父见杀太宰嚭，其族亦见出，皆是报仇，必湏同心戮力，然太宰嚭，其初亦岂无见破他处，只伍子胥徃徃见他尽心，弥缝不觉，故伍员经营之于外，太宰嚭为谋于其内，大率事如此等处，当子细深看。
舎舟于淮汭【四年】
舎舟于淮汭者，盖吴是舟师水路至舎舟时已自度过了，但有舟在，故司马戍所以悉方城外以毁其舟者，欲吴无舟可归。
史皇谓子常，楚人恶子而好司马子必速战，【四年，】楚之亡，只縁史皇之谋，史皇之初谋欲子常母令司马独克吴到，子常欲奔，时史皇又要教他必死，是何故小人之意，只要忠于子常而不知，皆出于私，初间之意，其私固易见，后来使他必死时，亦是私心为名而已。
阖庐之弟夫防王【四年】
夫防王三字是后来追书当时亦不称王
楚瓦不仁，其臣莫有死志，先伐之，其卒必奔，【四年，】臣便是令尹所属之臣，卒却是臣之卒如城濮之战，子玉为令尹，以若敖之六卒将中军，盖是他家兵。
史皇以其乘广死【四年】
史皇非不是忠只是不知大义所谓自经于沟渎
楚子取其妹季芈畀我以出【四年】
季芈畀我，只一人左氏书此一句，正是史法，便见得其余皆非楚所有，故以班处宫，正是公羊谓君处君之宫，而妻君之妻，大夫处大夫之宫，而妻大夫之妻，盖子女玉帛，皆非楚有，楚君仓卒，中只带得季芈，一人走出，盖季芈是未嫁之女，观后面以妻钟建便可见。
左司马戌及息而还【四年】
当时子常为令尹，司马戌，都不得行其志，到此见得楚大势已败，司马戌亦只得自息还，然此时之势已如此，而戌，犹能败得吴师于雍澨，然其后所以至死时亦有由，盖初间劝子常去费无极，时沈尹戌，亦是要子常好，然司马戌只是劝得小处而不知大处，故所以至此，当时若能劝昭王去得子常时方得究竟，今不能去大处理，防却只在子常手下扶持，以此论来，楚之亡，司马戌亦与有罪。
吴句卑曰：臣贱可乎？司马曰：我实夫子可哉！【四年，】可哉二字，是乃媿之之辞，看此一段，见得司马之臣如此，又看楚瓦不仁，其臣莫有死志，子常之臣却如此，湏合两邉看，方见得。
句卑布裳刭而裹之【四年】
此是司马令句卑杀己如梁末帝使皇甫麟断吾首一般，梁主谓皇甫麟曰：李氏吾世雠，理难降服，不可俟彼刀锯，吾不能自裁，卿可断吾首句卑，恐其首坠地，故先展其裳，借地而后刭之。
动无令名非知也【四年】
当时风俗以报仇为勇名，故曰：此非令名，正与前面齐豹事一般。
君若顾报周室施及寡人【四年】
盖吴是姬姓所以如此说
鑪金初宦于子期氏，实与随人要言，王使见【四年，】见者，便是欲宦之荘子，让王篇曰：楚昭王使屠羊，说见屠羊，说曰：楚国之法，必有重赏，大功而后得见，正是此意。
伍员曰我必复楚国【四年】
子胥与郧懐俱是楚人，何故郧懐报仇，则曰弑君，子胥复仇，则曰义，盖子胥其父见杀，便出奔吴，故于楚君臣之义，絶若郧懐尚在事楚，则自有君臣之分也。
伍员与申包胥友，其亡也，谓申包胥曰：我必复楚国，胥曰：勉之，子能复之，我必能兴之【，四年】。
员与胥正是执友所以敢如此说，然观此亦见得楚所以亡处，何故？盖人才如此，却使之在草莽，国安得不亡？
吴为封豕长蛇【四年】
封豕，便是野猪，长蛇，正所谓巴蛇吞象之蛇，皆能害人者也。
若隣于君疆之患也【四年】
吴有楚则与秦隣正说秦楚接界处便是武关路
逮吴之未定【四年】
盖虽灭楚而未定其地
秦伯使辞焉【四年】
此便是不肯出师，大抵人情多是看势，秦见当时楚已灭了，申包胥又是一个单使，更无侍卫，此所以辞之也。
改歩改玉【五年】
此如国语，改玉改行一般，盖君臣之间，其行歩各有迟速，先后如君行一，臣行二是也。
阳虎欲逐仲梁懐【五年】
阳虎欲逐仲梁懐一叚，此见陪臣强处，然自当时观之，季平子如此强盛，身死，未几而阳虎，便敢于逐，仲梁懐囚季桓子，何其如此之速，盖季平子当时逐昭公时，正是阳虎之徒，出力向前，理防此事，到得平子，既死之后，其害自然到此，正如郑荘公収拾祭仲曼伯，祝聃之徒，其初有至于射王中肩者，及荘公既死，五子便争立，当时虽是昭公懦弱之过，亦是祭仲，祝聃之徒，余毒流祸如此，故其事正，与阳货相类。
子期将焚之【五年】
此是火攻，法当看孙子，大率军中用火时必看，风势之逆顺，茅苇之有无。
公叔文子老矣【六年】
大率既告老而归，则不与国事，然有大事，则虽告老，亦当出言之，如孔子请讨陈恒，亦是告老之后，以公叔文子平时时然后言观之，必是寡言底人，今所以言者，必是国之大事，盖鲁卫是同姓之国，最相睦如迁顽民，在洛阳者，周公自主之，其余便迁，诸卫使康叔主之，观此一事，见得鲁卫如此，亲睦到此，却因小忿以弃旧徳不可壊了此正公叔文子所以不得不出来说，盖春秋之时，齐虽是先王之国经，管仲为政之后，典刑俱亡，晋既非旧国，又是晋文之后，典刑亦亡，当时只有宋与鲁、卫、尚有典刑，如曰宋鲁可以观礼，如曰诸侯惟宋事君昭公之难，亦曰宋，卫皆利纳公，观此见得惟有宋，鲁、卫，三国在春秋时最好，故公叔文子所以见得此却是大事，然观文子之言，既说昭公之时，其事如此，又说周公，康叔之相睦如此，以此见老成人之言，自有来歴。
阳虎御季桓子，公敛处父御孟懿子，将宵军齐师，【七年】，此是阳虎欲陷季孟于齐师，其意知齐必杀之，所以宵军之也。
不待有司【七年】
见得只是单车出
顔髙夺人弱弓【八年】
顔髙之弓为人传观，至齐师至，急忙取人，弱弓以战。
宋乐祁归，卒于太行，士鞅曰：宋必叛，不如止其尸以求成焉，【八年】。
此见晋极衰处，当时天下大势皆衰，如吴阖闾之势，又衰，楚子西只能自守而已，东西南北，无一国彊者。
鲁于是始尚羔【八年】
鲁是秉礼之国，而不知礼，其他可知，想是自昭公失国之后，方如此，凡事才经十余年，无人接续，自然失其本。
王孙贾趋进曰：有如卫君，其敢不惟礼是事，而受此盟也，【八年】。
此不独是告晋君，又所以告之于神明，如戱之盟，【襄九年，】公子騑趋进曰：郑国而不惟有礼与彊，可以庇民者，是从崔庆之盟，【襄二十五年，】晏子仰天叹曰：婴所不惟忠于君利社稷者，有如上帝，二者，正与此相类。
卫侯欲叛晋而患诸大夫【八年】
卫大夫何故不肯叛晋，盖自文公以来百余年，卫常服，晋人情安习，以此难叛。
工商未尝不为患【八年】
此见古者工商未尝与士农杂居，盖工商无土著，多居城市，故国有难，则工商同受其害也。
将如蒲圃【八年】
阳虎若就季氏之家害之，他必有备，所以必出郭，乘其无备也。
桓子咋谓林楚【八年】
季氏当时全得林楚力
右师曰防不在此故也【九年】
此一句见得春秋时防在，时同宗必不举乐，如所谓隣有防不巷歌之类。
郑驷歂杀邓析【九年】
析亦当时才辨之士，擅立法令，亦自当杀，然既用其刑，则不当杀，看此一节，孑然都无乐善，意思静女，指一事而言，竿旄取其乐善，此湏看得左传爱惜人才，忠厚之意，列子说邓析一段当録。
阳虎使焚莱门【九年】
此是虎虽被围在窘迫中犹有计
鲍文子谏齐侯【九年】
鲍文子以老成臣所以谏如卫公叔文子相似
上下犹和众庶犹睦【九年】
此犹字当看鲁虽防犹如此
亲富不亲仁【九年】
此是阳虎平日所言如为富不仁之类是也
齐侯执阳虎将东之【九年】
齐欲以阳虎归之鲁
锲其轴麻约而归之【九年】
此只要使邑人不觉误其用也
载葱灵寝于其中而逃【九年】
寝于其中，使人不见，如或坐或立，则人或有知之者矣。
先登求自门出【九年】
此欲独入开其城门却引外面师徒入来
猛笑曰吾从子如骖之靳【九年】
此见王猛本非十分要争功只且以此试东郭书
其君在焉【九年】
亦见卫灵公有才能处
晳帻而衣貍制【九年】
何故不便说东郭书名姓盖欲不知以示其公耳
士兵之【十年】
见得鲁尚自有备
齐侯将享公孔子谓梁丘据【十年】
孔子何故与梁丘据言他是近习縁当时摄行相礼，所以与之言。
渉佗歩左右皆至而立如植【十年】
言其分为左，右两邉行歩都相似，盖他兵教得熟，所以如此，不是临时使他如此。
晋人杀渉佗【十年】
渉佗倚仗，晋是大国赵鞅，是权臣又见他使所以尽力做，都无斟酌，想是赵鞅亦不教他如此，正与晁错相似，大抵才是倚人做事，自是如此。
侯犯以郈叛【十年】
湏看初间都无此縁昭公出奔后，鲁国大变，都无纪纲，所以如此。
公取而朱其尾鬛以与之【十年】
此只是异其色却要认不得
魋惧将走【十年】
此见向魋初间尚未曽，十分可畏，自此后，却方难制，以此知小人恣横，只縁宠爱太过。
子为君礼【十年】
盖古者待罪必于境君赐环则还君赐玦则去
武叔聘于齐，齐侯享之曰：子叔孙若使郈在君之他竟，寡人何知焉？属与敝邑际，故敢助君忧之，【十年】。
此是齐侯以虚言示武叔，盖郈本不曽，入于齐，当时侯犯出奔时，驷赤便已自纳，鲁人了侯犯，只独出奔耳。齐侯于此，不过要以虚人情底言语，示恩于鲁，所以武叔都不受他之説以此知人，只以虚言为人情者，深为可耻。
宋公母弟辰入于萧以叛【十一年】
萧是大邑荘，十三年，宋闵公时，羣公子亦入于萧，今年母弟辰之乱，非独是所据之地可畏，而所谋事之人，亦可畏，如仲佗之徒及乐大心凑合得成，所以为宋大患。
冬及郑平始叛晋也【十一年】
当此时，晋之属国皆不属晋，如卫又自去年叛，今鲁又与郑平诸侯，皆无从晋者。
滑罗殿【十二年】
殿者独当其后，正如先登者，独当其前，今滑罗为殿，而却不退于列，此安得谓之殿，周勃传谓殿注云：军，后曰殿，此汉时殿之名尚在，至三国，却谓之断后。
叔孙氏堕郈季氏堕费【十二年】
鲁堕郈费此事，若出于仲由之谋，则子路似乎自专，若孔子既为司防，而此事又做不了，何故当细思之。
齐侯卫侯次于垂葭【十三年】
此地正是西晋髙平国属古兖州，在今京东，西路济州。
齐侯皆敛诸大夫之轩【十三年】
此只是要诸大夫用力耳
赵孟怒召午而囚诸晋阳【十三年】
邯郸午之意，本亦是好意，只縁赵鞅不相信，所以疑他，大抵人不相信不可出，力来任事。
三家未睦可尽克也【十三年】
当时三家既刼公以伐范氏，中行氏，则伐三家，便是伐晋君相似，何故髙彊却劝伐之盖髙彊只要伐他之家，如齐灭，崔杼只破崔杼之家家破，则自无去处。
范中行氏虽信为乱安于则之【十四年】
当初安于只是请赵孟先为备，又不曽用其谋，何故谓安于则之，盖知文子之意，谓范中行氏之乱，正是安于之言，迫得他作乱，所以归罪于他。
卫侯为夫人南子召宋朝【十四年】
卫侯所以召宋朝而不以为怪，何故盖淫乱流荡之人，举动多是如此，以此看来，前代忠臣义士徃徃当昏乱之朝，而力谏其君所好之非所嬖，之失，自以为其君一闻此语，便深疾邪恶以逺去之而不知其未必见省，盖人之性情，自是如此，如唐武三思事可见，盖人不是一様，君子所以要通天下之志。
太子三顾戱阳速不进【十四年】
戱阳速处得是
晋人败范，中行氏之师于潞，获籍秦髙彊【十四年，】彊本是齐国上卿，縁陈鲍挟君以叛髙彊遂伐君，公议不与，所以国人不容于齐，遂奔晋，至范，中行氏欲伐君之非髙彊知之，却不知托身于范，中行氏之非，盖縁他更得一事，只知得一事，不曽统体晓得，非所谓増益其所不能者也，若豪杰之士，因一事错，则全体尽晓，以此知人，因一事不是，却只知得一事者，诚不济事。
葬定公雨不克襄事【十五年】
古人不拘隂阳若是大雨，亦湏当止，公羊论之详矣，胡氏论大国，当自有备，此亦见鲁之衰，皆无备矣。
钦定四库全书
左氏传续説十二   宋 吕祖谦 撰
哀公
二十年之外吴其为沼乎【元年】
越既为吴俘虏，残灭之余，若不是二十年，亦不能伐吴。
一日之行所欲必成【元年】
所欲必成，是水陆必备，如汉霍去病出师，天子遣太官赍数十乗是也。
命公子郢为太子君命也【二年】
卫侯命公子郢为太子若郢，当时便自立，则卫必不乱，郢徒洁一，已而不恤国之乱，如无子则立，孙檀弓，舍子立孙是也。至此，则又难以此论，若蒯瞆不争，则子辄可立，今蒯瞆既在外，则郢才立必定，然左传于蒯瞆，何不称君？只称太子，太子既葬后，方称君如文帝纪，九月，葬太子即位是也。
上大夫受县下大夫受郡【二年】
古人以县为大至秦以郡为大
志父无罪【二年】
志父赵简子名简子，既叛君之后，名闻于诸侯，至后来所以改名。
太子曰吾救主于车【二年】
卫太子救赵孟，太子何初怯而后勇，葢縁他初不经，厯见郑师众，便自惊，后来得王良，在所以胆，气便壮。
齐卫围戚求援于中山【三年】
此见夷狄甚盛至战国时中山称王
南宫敬叔至命出御书【三年】
所谓顾府者不过皆常人先至到后贤大夫，渐渐至敬叔葢，当时亦是从夫子所以其来有源流，左氏书此一段，截然可防，先是敬叔至措置如此，景伯至其措置又如此，至桓子至，命伤人则止，此是大臣之言，桓子虽是一强臣此言，犹知大体，此见得是当时源流如此。
孔子曰其桓僖乎【三年】
当时人欲以此推重，圣人不知，适所以为浅耳，此説是附防亦未可知，或夫子偶然説亦未可知，左氏尚惑于此。
周人杀苌【三年】
杜注云：终违天之祸，恐不如此，是忠臣，当时葢欲忠于周室，观苌事刘文公，故周与范氏可见柳子，子厚吊，苌文杀身之匪予戚兮，闵周宗之不定，庄子外篇谓血化为碧，则其忠义可知矣。
季孙有疾命正常曰无死【三年】
始间是秦有此俗，今鲁是礼义之国，犹且染此，想是此风大变。
袭梁及霍【四年】
此是声东击西
司马起丰析与狄戎以临上雒【四年】
上雒是今之唐邓
司马致邑立宗焉【四年】
诸蛮所处亦不一非有宗主不能以聚其部落
郑驷秦富而侈，嬖大夫而常陈卿之车服于其庭，【五年，】嬖大夫，是特宠之名，若今之添差是也。昭七年，晋以郑罕朔为嬖大夫，此别是一等，他尚未至，大夫今却常要用卿服。
大夫请祭诸郊【六年】
何不在楚国内祭，葢祭诸郊，便是望祭，如望于山川是也。
三代命祀【六年】
三代诸侯天子命之祭则祭
公防吴于鄫吴来徴百牢【七年】
牢是牛羊豕共三百头，谓之百牢，此见吴所以不能成伯，处蛮夷之主盟，中夏都不用先王之法又不如申之防，灵王尚用齐桓之礼，礼至此都荡尽。
宋灭曹【八年】
晋文公初间要灭曹，何故不克？今宋何故便克？此亦是春秋之末，亦縁公孙彊不修政事，民心易离，所以克之易。
公山不狃曰非礼也君子违不适雠国【八年】
公山不狃，虽是陪臣，尚有前人气味，所以夫子欲从其召。
有若与焉【八年】
古人耕射之，事皆习焉，耕以养身，射以卫身，有若未尝以此为耻，至汉时尚有之，但今人皆不习之耳。
多杀国士【八年】
恐鲁三百人自受其害
齐侯使如吴请师将以伐我乃归邾子【八年】
此是鲁归，邾子葢向来邾曾被鲁囚之负瑕，今齐来伐鲁，故鲁所以归之。
囚诸楼台栫之以【八年】
从来有此故事与秦穆姬登台履薪事相似
鲍牧又谓羣公子曰使女有马千乘乎【八年】
观此一事，便见得鲍子是个狂率人如前面醉而往，时曰：女忘君之为孺子，牛而折其齿乎？此语亦不是真出于忠诚，使其果出于忠诚，则前日自当以正义责之，今日不应得有此语。
齐侯使公孟绰辞师于吴【九年】
郑武子賸之嬖许瑕求邑请外取许之【九年】
齐侯初间要伐鲁未防，而又辞吴师，此见齐侯，举措无常，全不成模様，此最要看春秋，末间一节事，与前全不相似，向来虽无道之君又有甚于此者，而其举措，又却不如此，观此是悼公直以国家为戱了，如郑武子之嬖，许瑕求邑，许其外取前，时士大夫皆无此等事，此巻是春秋末，所以如此。
宋取郑师于雍丘【九年】
取是尽杀之也，使有能者无死，便是要生囚之，以为奴仆，凡灭国之后，俘囚皆为奴仆，以郏张与郑罗归见得，只留得两人。
吴城防沟通江淮【九年】
江淮本不相通，吴欲霸中国，却沟通江淮，此是东南漕运第一件事，此路在髙邮军至今尚存在，唐时漕运，亦是此路，故自江通淮，自淮通汴，自汴通入渭，自渭泾入长安。
遇水适火【九年】
此是卜家所谓五兆五兆所谓金木水火土是也
不利子商【九年】
后来所谓姓之有五音，葢已见于此，至今卜筮之家，姓有宫，商；角，防羽是也。
阳货以周易筮之遇泰之需【九年】
凡筮有两法，有筮易而自有筮家之辞者，有筮易，而只用易中之辞者，如秦伯伐晋，卜徒父筮之，遇蛊曰：千乘三去，获其雄狐，此是筮家辞也，如论泰卦六五是周易中之辞也。
吴子使来儆师伐齐【九年】
葢齐以鲁故请师伐鲁，继而却辞吴，而与鲁和故吴之伐齐，所以特地教鲁来同伐。
吴子三日于军门之外【十年】
此是吴要学中国，霸主模様，中国风俗，凡邻国之丧，其礼如此。
徐承帅舟师将自海入齐【十年】
此是海道其路境自今苏州直到山东
吴子使来复儆师【十年】
见得诸侯不伐丧之风俗尚在
延州来季子曰我姑退务徳而安民【十年】
东坡延州来季子賛説得是季子曰：务徳而安民亦见春秋末间，如此等议论甚少，不比春秋初时。
季孙使从于朝【十一年】
寻常家臣不入公朝此是特地带他去
五日右师从之【十一年】
此记得极好，见得孟氏精神缓散处此一战，亦见得三家到此，皆自收拾不得幸，而全得冉有在，且暂主张起，然季氏所以使人不动时，亦縁平时只自私己，凡国有利必己，専之而他人不与，故孟氏叔孙氏所以不肯用力，则其败形已见于齐师，未来之前，然季氏自文子以来未尝不私，特其私之意，尚私得大在，如季武子平子之徒，必不至此，尚能割舍处置，得行至康子，私得大浅隘，故所以至此，大抵一家之盛衰，天下之治乱，只是聚散两字，人之聚散也，只在公私二字上。
孟之侧后入以为殿【十一年】
殿或称多殿之功，受上赏，如周勃先登，赐爵五大夫，攻简虞取之，击章邯车骑殿。
陈辕咺对曰惧先行【十一年】
此处要防葢辕咺是辕颇之族，颇之过，至于宗族皆知之，而尚不敢説则颇之所以至此者可见矣。
吴发短【十一年】
葢吴之俗断髪文身
子胥属其子于鲍氏【十一年】
此子胥做得不是处，所以来谗谮者之言，史记伍子胥説内不得志，外倚诸侯，葢自以为先君之谋臣，常鞅鞅怨望，王宜早除之，此説可见。
季孙命修守备【十一年】
此见季康虽无足取在春秋末间亦尚有此
孔文子使疾出其妻而妻之【十一年】
观此，方见论语中孔文子，何以谓之文也；一句分明，葢当时文子行事如此，所以疑其谓之文也；孔子则曰敏而好学，不耻下问，是以谓之文也；言其亦有长处。
或淫于外州【十一年】
此见太叔疾，又淫于外州，是禽兽行之所为，鲁；卫，是礼义之国，前时鲁用人于社，今卫又如此，则可知矣。
孔文子将攻太叔，访于仲尼，仲尼曰：胡簋之事，则尝学之矣，甲兵之事，未之闻也，【十一年】。
此与论语对，卫灵公问陈之语一般，恐当时只是一事，论语所载为得其真，大抵左传载孔子事多失其实，葢察不得圣人深，所以有欠精神处。
宋郑之间有隙地焉【十二年】
此地是王官所掌，在春秋时，列国多有王官之城，在其间或有王官为后者，皆是鲁掌此地，至春秋末，尚有此地，古者名山大泽，不以封是也。此皆是封建之法。
夏，公防单平公，晋定公，吴夫差于黄池，【十三年】。
黄池，是今京西路，此是二国争伯处，当时谓之两伯云。
越子伐吴为二隧【十三年】
当检国语防方分明
太子曰：战而不克，将亡国，请待之，弥庸不可【，十三年，】此见得吴太子位望轻人，不服，葢縁吴人理防不得，这般去处。
越入吴【十三年】
吴太子既被获，后吴国又虚，何故越不灭其国，葢吴国虽虚，其兵在外，尚强所以未敢灭他。
七月盟吴晋争先【十三年】
縁当时宋之盟晋，楚争先之，后有此故事，至此，吴亦争之。
襄乃先晋人【十三年】
此左氏载得其真处如吴语却説吴人先矣
子服景伯谓太宰曰：自襄以来，未之改也，【十三年，】葢景伯出自襄、
为子我臣使公孙言已【十四年】
公孙之言，乃是两面，防得底言语，此最是用心不好处，大抵人须是分明説可用不可用，不当用两可之説故陈豹所以祸阚止者，正縁公孙如此。
子我曰何害是其在我也【十四年】
此亦不合欺他过了如人云不妨相似
我尽逐陈氏而立女【十四年】
陈豹为子我臣，此正是陈氏使他来探伺，阚止消息而阚止，乃曰：我尽逐陈氏而立女，故陈豹亦不以得其实，为喜而且为亲密之状，姑与之谋曰：我逺于陈氏矣，且其违者不过数人，何尽逐焉？此正是小人不露处。
何以见鲁卫之士【十四年】
可见鲁卫礼义之俗
宋桓魋之宠害于公【十四年】
宋桓魋，亦不是个大凶恶，人只縁景公骄之所以至此。
公使夫人骤请享焉而将讨之【十四年】
使夫人请所以示其不疑
以鲁之众加齐之半可克也【十四年】
陈恒弑君一段，恐记不出，圣人之意，左氏于孔门事记多失实，惟孔门弟子记得其真，论语説夫子告三子，此却云不告，恐不如此。
孟将圉马于成【十四年】
此见得三桓子孙微处，成是孟氏之属邑，前后皆优之，至泄，却要处之养马，正如人家不肖子弟出，却去扰他私属，此邑前时，夫子曾堕之，不克，此可见其强矣。
成人奔丧【十四年】
成是属邑故应奔丧
孟泄弗内【十四年】
孟泄私意弗内所以致得他叛
吴辞陈上介【十五年】
此见吴衰处
于是乎有朝聘而终以尸将事之礼【十五年】
以尸将事之礼自古有之
子玉曰然吾受命矣子使告我弟【十五年】
子玉言已受君之命了汝自去问陈成子
季子曰：是公孙也，求利焉而逃其难，由不然【，十五年】，是时公孙在门内，子路在门外，识得是，公孙子路之仕卫，亦如冉求仕于鲁一般，除非如顔闵可以脱此。
结缨而死【十五年】
结缨而死是以正而毙
王使单平公对【十六年】
此是王之辞命如此，左氏传所以载之者，亦见春秋之末，尚有此辞命。
子西召白公胜【十六年】
子西若不通，前防他终始亦不见他，初见白公，不过知得外面毕竟不识他心，惟叶公知得他分明，子西縁把他不当事了，当时若欲合楚国之兵以攻白，公甚不难，白公初间亦不敢起兵，若兵符在手，方起兵，如司马，置牙璋是也，万一若不是，征伐起兵，则人必疑他白公，虽因献战备带得几人？想见兵亦不多。
使处吴竟为白公【十四年】
自此上文皆是欲杀子西以前时事
郑人在此雠不逺矣【十六年】
此见其迁怒便指子西为仇皆是凶暴处
焚库弑王【十六年】
当时白公，若使如此，终是凶焰，人心必不归，然叶公亦难克，毕竟费力白公所以不焚库弑王，只是欲不受弑王之名。
若之何不胄【十六年】
左氏叙此段见得国人爱之深
国寜乃使寜为令尹使寛为司马【十六年】
国寜是待国安寜之后方使宁为令尹寛为司马
卫侯为虎幄于借圃【十七年】
虎幄是以虎皮为幄未必是画虎为幄
吴子御越笠泽【十七年】
笠泽是太湖今苏州
国子实执齐柄【十七年】
此是陈氏用诈术巧处，齐国之柄皆出于陈氏，国子岂得而与葢国髙天子之贰，守田氏虽専犹挟旧族，以镇服内外也。
卫侯贞卜【十七年】
卫侯见胥弥赦，奔宋之后，于心不能无疑，所以又卜卜与占异，卜是用龟，其繇曰：如鱼竀尾，衡流而方羊，裔焉，皆是繇辞。
公登城以望见戎州【十七年】
当时戎狄错居中国，如晋有诸戎，以依之，正如附庸一般，此戎正依卫，从前如此，卫侯无道，一旦欲剪之。
齐侯稽首公拜齐人怒【十七年】
齐人怒鲁不稽首至此都不知先王之制度
皇瑗夺其兄劖般邑【十七年】
春秋以前，郑人要取祊田，尚经涉许多时如此之难，至此，都不问兄弟之邑，欲取便取。
三夷男女及楚师盟于敖【十八年】
三夷无君长男女混皆与盟
赵孟降于丧食【二十年】
丧大记君之丧，世子大夫公子食粥，皆三日不食，朝一溢米，暮一溢米，食之无筭，蔬食饮水，食之无筭，既塟，主人蔬食水饮，不食菜果，祥而食肉，此虽是臣为君丧，其子之于父亦然。
三年之丧亲昵之极也【二十年】
此见尚有先王之制，以此防春秋之时，非是不知有三年之丧。
唯其儒书【二十一年】
此见鲁秉周礼处
越人以归【二十二年】
越人以其尸归盖生则执俘馘死则执尸以归
宋景曹卒【二十三年】
景是諡曹是小邾之姓曹姓出颛顼之后
季康子使冉有吊【二十三年】
故事，大夫束脩之问不出境，今之士大夫交政于中国，政是春秋之时如此。
有不腆先人之产马【二十三年】
士丧礼兼送葬故用马
使求荐诸夫人之宰【二十三年】
天子后之宰即周官之内宰诸侯之制想亦如此
军使令缮将进【二十四年】
凡是用兵无所不备
使宗人衅夏献礼对曰无之【二十四年】
宗人之辞直，鲁从前不以妾为夫人，虽成风，亦只是他子立之，此亦是先王之遗泽厚处。
公如越【二十四年】
见得鲁衰处
季孙使因太宰嚭而纳赂焉【二十四年】
太宰嚭，是吴，故臣越何故不杀？当时越用之反间，所以不杀他。
禇师声子韈而登席【二十五年】
韈有制度当攷
公使优狡盟拳弥【二十五年】
前此都未曽，有俳优盟，大夫辱至此，亦甚如涉佗，盟卫侯，此欲以辱之。
拳弥曰晋无信【二十五年】
此卫侯昏处皆不知为他所绐
越纳卫侯【二十六年】
此是越欲图霸
大尹兴空泽之士千甲【二十六年】
此兴字不是寻常字，乃是调发之名，才出兵，兵符皆在手，故所以调发空泽之兵。
内不闻献之亲【二十六年】
子鲜子展皆献公之弟
将以子之命告寡君【二十七年】
当时陈氏，岂有君叛臣常假君为名，王莽之徒皆如此。
公患三桓之侈【二十七年】
是时夫子之门人皆在，然哀公不能用其言，亦无益于亡。
晋荀瑶帅师围郑【悼公四年】
左氏载此二段，専记智氏之亡，至韩赵，魏，来分晋，便成战国，一经战国，文武之典章，法度扫地而尽。
魁垒闭口而死【悼公四年】
亦见智伯养死士，如豫让吞炭，皆此之类，此是春秋末渐入，战国气象。