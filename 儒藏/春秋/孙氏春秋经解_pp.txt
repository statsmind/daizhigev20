御制题孙觉春秋经解六韵
注疏春秋充栋伙髙邮作解费，研磨学从，安定居名第，书出临川，罢制科，【周麟之跋云：初，王荆公欲释春秋，以行于天下，而莘老之传已出，一见而有惎心，自知不复能出其右，遂诋圣经而废之，曰：此断烂朝报也，不列于学宫，不用于贡举者，积有年，其説虽未必尽，然而是书为当时所重，亦可见矣。】凿传鄙，他相佩剑，翼经嘉此，匪操戈诸公，列国事悉具，抑伯尊王义不讹，发奥依然，准平正折衷，要是弗偏颇，邵张珍弆，今归纪【，此书于宋，绍兴间，阳羡邵辑任髙邮时镂版郡斋，檇李张顔又因其移书以周麟之跋语附益，卷末识而弆之，今为翰林纪昀，所藏仅有钞本耳。】汲古，深心有足多。
钦定四库全书     经部五
春秋经解      春秋类
提要
【臣】等，谨案春秋经解十三卷宋孙觉撰觉字，莘老髙邮人，擢进士第，官至御史中丞，事迹具宋史，本传此书，题曰龙学孙公，盖其致仕之时，以龙图阁学士兼侍讲，提举醴泉观也，觉早从胡瑗游传，其春秋之学，大防以抑霸尊王为主，自序称左氏多说事迹，公羊以存梗概，今以三家之说，较其当否，而谷梁最为精深，且以谷梁为本，其说是非，褒贬则杂，取三传及厯代诸儒啖赵陆氏之说，长者从之，其所未闻，则以安定先生之说解之，今瑗口义五卷已佚，传其绪论，惟觉此书周麟之跋称，初，王安石欲释春秋，以行于天下，而莘老之传已出，一见而有惎心，自知不能出其右，遂诋圣经而废之，邵辑序称是，书作于晚年，谓安石因此废春秋，似未必尽然，然亦可见当时甚重其书，故有此说也，宋史艺文志载春秋经解十五卷，又春秋学纂十二卷，春秋经社要义六卷朱尊经义考据以着録于经解，注曰：存于学纂要义皆注曰佚，然今本实十三卷自隠公元年至获麟首尾完具，无所残缺，与宋志所载不符，考陈振孙书録解题载春秋经解十五卷，春秋经社要义六卷，而无春秋学，纂王应麟玉海载春秋经社要义六卷，春秋学纂十三卷，而无春秋经解其学纂条下，注曰：其说以谷梁为本，及采左氏，公羊厯代诸儒所长，间以其师，胡瑗之说断之分，庄公为上下云云，与今本一一相合，然则春秋学，纂即春秋经解之别名，宋志既分为二书，并讹其卷数，书録解题亦讹十三卷，为十五卷，惟玉海所记，为得其真矣，乾隆四十九年十月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】陆 费 墀
春秋经解原序
龙学孙公蚤从安定胡先生游在经，社中最有声，而尤深于春秋，晚患诸儒之凿，彼此佩劒，蠧蚀我圣经，乃摅其所自得，为之传，凡先儒之是者从之，非者折衷之义例一定，凡目昭然，诚后学之指南也，而传者葢寡余，曩得之亲，故间爱其论议之精审，而文辞之辨，傅也，常欲刋行与学者共之，而力所不能，既来，秦邮以为此公之乡里也，近世两淮如合肥之包孝肃集山阳之徐节孝集，皆因其乡里而易以传布，吾之志遂矣，适值大歉，朝夕汲汲焉，荒政之是营，未暇及此，越明年嵗稔公私粗给，于是樽节浮费，鸠工镂板，寘诸郡斋，以永其传，其间无解者多不备其经文，今谨仍旧，弗敢増也，嗟乎！书之显晦，葢亦有时如公名节，着于当时，载在信史，烂如日星，固不待此，以为重轻，然公平生之所留意，今得百有余年，犹未显行于世，余独寳藏之又适承乏于公之乡里，得以遂夙昔之志，则此书之传疑，若有待也，绍熙四禩，仲春阳羡邵辑序。
孟子曰：王者之迹熄而诗亡，诗亡然后春秋作，春秋之时，诗非尽亡也，黍离降而为国风则王者之诗亡，王者之诗亡，则雅不作而天下无政矣，春秋所为作也。故曰：春秋天子之事也，孔子没更秦燔书，微言中絶汉兴诸儒守専门之学，互相疵病，至父子，有异同之论，况余人乎？然自昔通儒达识，未有不由此而学也，熙宁之初，崇儒尊经，训迪多士，以谓三传异同，无所考正，于六经，尤为难知，故春秋不列于学官，非废而不用也，而士方急于科举之习，遂阙而不讲，可胜，惜哉髙邮中丞孙公先生以其餍，余尽发圣人之蕴，着为成书，以传后学，其微辞妙旨，多先儒之所未言者，啓其闗键使学者得以稽其门，叩其户，以窥堂奥，岂曰小补之哉？余得而伏，读之不能释手，闻所未闻多矣，而其孙广伯乃以其书属予为序，以余之浅陋，使得挂名经，端自托不腐，岂不幸矣哉！然承命以来，于兹有年矣，而不敢措笔于其间，窃谓先生以宗，工钜儒，世所师仰，虽片言寸简，皆足以垂世传后，况其成书耶？晚学后进，妄以芜辞，圬镘之非，惟不足以为重，乃退之所谓言之，适有累于髙明也故絶意不敢为，而广伯之请益至，乃勉为之书，其后，庶乎如古之附骥尾者，后之览者，矜其意而勿诮焉可也？山杨时序。
纲因读山，文编见其为中丞孙先生作春秋，解后序，窃谓杨公学邃于经，今于是书尊信推予，若弟子之于其师，后学观此，当知所依归矣，敬锓诸梓以补前之未备，云时嘉定，丙子，仲春上澣，郡守新安汪纲书。
春秋经解自序
春秋者，鲁国之史孔子老而后成之书也，孔子曰：吾自卫反鲁，然后乐正，雅，颂各得其所，又曰：加我数年，五十以学易，可以无大过矣，是删诗，书，定礼乐，在于反鲁之年，而赞易在于五十之后也，春秋止于获麟，而孔子没于获麟之，后二嵗耳是孔子于未没之前，犹记春秋之事，则春秋之于六经，最为晚成也，孔子于未老之前，不作春秋，必其老而后作者，葢孔子尚壮，犹冀当时之君，有能感悟而用之者矣，奈何？周旋天下，至于穷老，而一丘之地，不可得一旅之民，不可有孔子之年，益老而天下之乱不止，至于臣弑其君，子弑其父，而天子不加诛，方伯不致讨，三纲五常，扫地俱尽，孔子于是因鲁之史，以载天子之事，二帝三王之法，于是乎在，春秋之所善，王法之所褒也，春秋之所恶，王法之所弃也，至于修身正家，理国治，天下之道，君臣父子兄弟夫妇之法，莫不大备，故前史云：为人臣而不知春秋，必蒙首恶之名，为人子而不知春秋，必陷大逆之罪，故学者不可以不务也，春秋之作葢以天下无王，而孔子以王法正之诛罚，褒赏者天子之事也，故孔子曰：知我者其惟春秋乎！罪我者其惟春秋乎！作传者既不解，孔子所以作春秋之意，而杜预何休之徒，又妄为之説如杜预之説则曰周徳既衰，官失其守，诸所记注，多违旧章，仲尼因鲁史策书成文，考其真伪，而志其典礼，其教之所存，文之所害，则刋而正之，其余则皆即用旧史，若如其説则孔子乃一史官尔，春秋既曰作之，又徒因其记注，即用旧史，则圣人何用？苟为书也，何休之説曰春秋将以黜周王，鲁孔子为天下无王，乃作春秋，何得云黜周王，鲁如经书王正月者，大一统也，先王人者，卑诸侯也，不书王战者，以见天下莫之敌也；书王而加天者，别呉楚之僭伪也，春秋尊王如此，安得谓之黜，周乎作传者既不解，孔子所以作春秋之意，而注释者，又妄为之説至今好恠之徒更増引血书端门，诸防纬之説以解春秋，此啖氏所谓宏纲既失万，目从而大去者也，故自孔子之没，能深知春秋之所以作，与春秋之所存者，唯孟子尔，孟子曰：王者之迹，息而诗亡，诗亡然后春秋作，孟子之意，以谓王者号令尚行于天下，而于号令之中，有过差失谬，则诗人得以规刺而正之，至其大乱，而王道板荡，号令不行，天子名存而已，则孔子作春秋，以代其赏罚也，春秋既成，孔子不久而已没，又其书刺讥诛絶多病，当时之人，不可显传于世，故门弟子受业，春秋者无闻焉，其后遂有春秋五传，邹氏，夹氏久已不传，而左传公谷代兴于汉，然其祖习传受，传记不明，如习左传者即托为丘明言与孔子同其好恶，又身为国史所载，皆得其真，然左氏之书，然亦失谬，此亦党左氏之言也，习公谷者，又言：孔子经成，独传子夏，公羊髙谷梁赤皆子夏门人，若二子同出，子夏之门，不应传有同异，此亦党公谷之言也，三传之出，既已讹谬，诸儒之説不可据依，但当取其是而舍其非尔，春秋之名説者亦众，如左氏説韩宣子适鲁，见易象与鲁春秋，又孟子亦曰：晋谓之乘，楚谓之梼杌，鲁谓之春秋？其实一也。是孔子于未作之前，已名春秋，孔子因之不改也，杜预曰：史之所记，必表年以首事年有四时，故错综以为所记，卜之名也，孝经亦曰：春秋祭祀，以时思之，是言春秋可以举四时，杜预之説为得矣，三传之説既未可质其后先，但左氏多説事迹而公羊，亦存梗槩，陆淳以谓断义即皆不如谷梁之精，今以三家之説校其当否，而谷梁最为精深，且以谷梁为本者，其説是非褒贬，则杂取三传及厯代诸儒唐啖，赵陆氏之説长者从之，其所未闻，即以所闻，安定先生之説解之云：
钦定四库全书
春秋经解卷一
宋 孙觉 撰
隠公
元年春王正月
孔子之作春秋也，以天下无王而作也，非为隐公而作也，然则春秋之始于隐公者，非他，以平王之所终也，何者？昔者幽王遇祸，平王东迁，平既不王，周道絶矣，观夫东迁之后，周室微弱，诸侯强大，朝觐之礼，不修共赋之职不问，号令之无所束，赏罚之无所加，坏法易纪者有之，变礼乱乐者有之，弑君戕父者有之，攘国窃号者有之，征伐四出，荡然，莫禁天下之政，中国之事，皆诸侯分裂之，平王庸暗，厯孝逾恵，莫能中兴，播荡陵迟，逮隐而死，夫生犹有可待也。死则何所为哉？故诗自黍离而降，书自文侯之命而絶春秋自隐公而始也，诗自黍离而降者，天下无复有诰命也，春秋自隐公而始者，天下无复有王也，夫欲治其末者必先端其本，严其终者，必先正其始元年书王所以端本也，正月，所以正始也。其本既端，其始既正，然后以大中之法从而诛赏之，故曰元年春，王正月也，隐公曷为不书即位，正也，五等之制，虽曰继世，而皆请于天子，隐公承恵，天子命也，故不书即位，以见正焉。
三月公及邾仪父盟于蔑
盟者，乱世之事，故圣王在上，閴无闻焉，斯葢周道陵迟，众心离贰，忠信殆絶谲诈交作，于是列国相与始有歃血，要言之事尔，凡书盟者，皆恶之也，邾附庸国仪，父字，附庸之君，未得列于诸侯，故书字以别之威，十七年，公会邾仪父，盟于趡【，翠轨反，】庄二十三年，萧叔朝公是也，春秋之法，恶甚者日其次者，时非独盟也，以类而求二百四十二年，诸侯罪恶，重轻之迹，焕然可得而见矣。蔑鲁地。
夏五月郑伯克段于鄢【于晩反】
段郑伯弟，案诸侯杀大夫称人，称国杀世子母弟称君此，郑伯弟可知也，克者力胜之辞段，郑伯弟以郑伯之力始胜之者，见段骄悍难制，国人莫伉也，郑伯养成段恶，至于用兵，此兄不兄弟，不弟也，郑伯兄不兄段，弟不弟，故曰：郑伯克段于鄢，以交讥之，鄢郑地。
秋七月，天王使宰咺【，吁，阮反】来归，恵公仲子之赗，【方鳯反，】，天王使宰咺来归恵，公仲子之赗，非礼也，仲子孝公妾，恵公母恵，公既君仲子，不称夫人者，妾母不得称夫人？故曰：恵公仲子也，其曰恵，公仲子者，非他以别，恵公之母，尔文九年，秦人来归僖公，成风之禭，皆此义也。仲字子宋，姓车马曰赗，衣衾曰：禭珠玉曰赙，【抉，故反】宰咺，天子士宰官咺名，天子之士名。
九月及宋人盟于宿
及宋人盟，皆微者也。外微者称人，内微者称及不可言鲁故也。
冬十有二月祭【侧界反】伯来
祭伯，天子卿不称使者，非天子命也，非天子命，则奔也，不言奔非奔也，祭伯私来也，祭伯私来，故曰祭伯来，以恶之，祭国伯爵。
公子益师卒
益师孝公子内大夫也，内大夫生死皆曰公子，公孙与氏不以大夫目之者，恶世禄也，古者诸侯之大夫，皆命于天子，周室既微，其制遂废，故鲁之臧氏，仲孙氏，叔孙氏，季孙氏，晋之狐氏，荀氏，赵氏，郤氏，栾氏，范氏齐之髙氏，国氏，崔氏，卫之氏，孙氏皆世执其政，莫有命于天子者，此皆谓世禄者矣，春秋详内畧外故独卒内，大夫以疾之。
二年春公会戎于潜
公会戎于潜，圣王不作，六戎之人，入居中国，与诸侯伉，故公会戎于潜，诸侯非有天子之事不得出，会诸侯，况会戎哉！凡书会者，皆恶之也，潜鲁地。
夏五月莒人入向【舒亮反】
莒，小国也，入者以兵入也，莒小国以兵入，向者隠桓之际，征伐用师，国无大小，皆専而行之，故莒人以兵入向，其称人者，春秋小国卿大夫皆畧称人以其土地微陋，其礼不足故也。
无骇帅师入极
无骇公子，展孙不氏，未命也，极附庸国，外莒人入向内，无骇帅师入极，天子不能诛此国，周室陵迟可知也。
秋八月庚辰公及戎盟于唐
盟不相信尔，故割牲歃血以要之，邾仪父中国也，公与中国盟，犹曰不可，与戎盟于唐甚矣，唐鲁地。
九月纪裂繻来逆女
恶不亲迎也，诸侯亲迎，礼之大者，在易咸卦，兑上艮下兑，少男先下女，亲迎之象也。故曰咸感也，二气感应以相与？又曰：天地感而万物化生，圣人感人心而天下和平，是以文王亲迎于渭，以啓周室，诗人美之纪侯，不知亲迎之大，故斥言纪裂繻来逆女，以恶之也，裂繻纪大夫未命故不氏。
冬十月伯姬归于纪
伯姬纪裂繻所逆，内女也，伯子姬鲁，姓妇人谓嫁曰归。
纪子伯莒子盟于宻
纪本侯爵，此称子伯阙文也，左氏作子帛，杜预言裂繻字者，葢附会其説尔故不取焉。
十有二月乙夘夫人子氏薨
隐公夫人也，夫人薨志者，夫人小君与君一体，故志之也，子宋姓不地者，夫人薨有常处，不言者，五月而也。
郑人伐卫
孔子曰：天下有道，则礼乐征伐自天子出，天下无道，则礼乐征伐自诸侯出，自诸侯出，葢十世希不失矣；自大夫出五世，希不失矣；夫礼乐征伐者，天下国家之大经也，天子尸之，非诸侯可得専也，诸侯専之犹曰不可，况大夫乎？吾观隠威之际，诸侯无小大，皆専而行之，宣成而下大夫，无内外，皆専而行之，其无王也甚矣，故孔子从而录之，正以王法凡侵伐，围入取灭，皆诛罪也，郑人微者。
三年春王二月
羣公之年正月，书王者九十二，二月书，王者二十三月，书王者一十七，春秋之法，唯元年不以有事无事，皆书王正月，余年，事在正月，则书正月威，二年春，王正月戊申，宋督弑其君与夷及其大夫孔父，十年春王正月庚申，曹伯终生卒之类是也。事在二月，则书二月，此年春王二月己巳，日有食之，四年春王二月，莒人伐杞之类是也。事在三月则书，三月，七年春王三月，叔姬归于纪庄，十二年春王三月，纪叔姬归于酅，【音携，】之类是也。一时无事，则书首月庄，五年春王正月，十二年春，王正月之类是也。
己巳日有食之
言日不言朔者，凡日食言：日言朔食，正朔也言日不言朔，失其朔也，言朔不言日，失其日也，不言日，不言朔，日朔俱失也，威三年秋七月壬辰朔，日有食之，庄二年，五年六月辛未朔，日有食之，食正朔也，此年二月己巳，日有食之，僖公十二年三月庚午，日有食之，失其朔也，威十七年冬十月朔，日有食之，失其日也，庄十八年三月，日有食之，僖十五年夏五月，日有食之，日朔俱失也，此皆厯象错乱，摄提无纪，周室不纲，太史废厥职，或失之先，或失之后，夏书曰：先时者杀无赦，不及时者杀无赦，故春秋详而录之，以正其罪。
三月庚戌天王崩
平王也，天子崩，诸侯卒皆志者，受终易代，不可不见也。天子崩，七月而诸侯，卒，五月而，此礼之常也，故不书焉，凡书者非常也，是故天王崩，书者五，威襄匡简景是也；不书者，四平，恵定灵是也。不书崩，不书者三，庄僖顷是也。威襄匡简，景书者皆非常也，平恵定灵，不书者，皆得常也。庄僖顷不书崩，不书者，周室微弱，失不告也。失不告崩，故不可得而书也，然则襄王而者，书恶内也，案文六年八月乙亥，晋侯驩卒，冬十月，公子遂如晋，晋襄公八年八月戊申，天王崩，九年二月，叔孙得臣如京师，襄王鲁，皆使卿会，是天子诸侯可得而齐也，故书襄王之以恶内。
夏四月辛夘尹氏卒
尹氏天子，卿言氏者，起其世也，泰誓曰：罪人以族，官人以世，夏，商之乱政也，周既失道，其政亦然，案节南山家父，刺幽王之诗也，称尹氏太师，维周之氐；则尹氏世卿，其来久矣，见于此者，因其来赴，诛之也。
秋武氏子来求赙
武氏世卿也，其言武氏子父未也，武氏子来求赙者，武氏子父死未，故来求赙，赙不可求，来求非礼也。
八月庚辰，宋公和卒，冬十有二月，齐侯，郑伯盟于石门，石门，齐地。
癸未宋穆公
夫赴告吊，会史防之常也，贬恶诛乱，圣师之笔也，春秋书诸侯之卒者，岂徒纪其嵗时从其赴告吊，会而已哉！葢以周道陵迟，诸侯僭乱，变古易常，骄恣不道生死，以圣王之法治之也，是故诸侯之卒，书者九十三不书，者四十一，凡书者，皆恶之也。礼，天子崩，称天命，以諡之诸侯薨，请諡于天子，大夫卒受諡于其君，大行受大名，小行受小名，所以惩恶而劝善也，东迁之后，其礼遂废，诸侯之也，不请諡于天子，皆自諡之非，独不请諡于天子，皆自諡之而又僭称公焉，故孔子从而录之，正以王法唯呉楚之君僭极恶大贬，不书，此非例之常宋公爵，又五月而书者，不请諡也。
四年春王二月莒人伐杞取牟娄
二月，莒人伐杞，取牟娄，甚之也。莒人，二年入向，天子不能诛，故此肆然伐杞，取牟娄，牟娄邑。
戊申卫州吁弑其君完
州吁不氏，未命也，易曰：履霜坚冰，阴始凝也，驯致其道，至坚冰也，又曰：积善之家，必有余庆，积不善之家，必有余殃，臣弑其君，子弑其父，非一朝一夕之故，其所由来者渐矣，由辨之不早辨也，斯圣人教人君御臣子，防微杜渐之深戒也。葢以臣子之恶始于微，而积于渐，久而不已，遂成于弑逆之楇，如履霜而至于坚冰也。若辨之不早则辨之，不及矣。故春秋之世，臣弑其君者有之，子弑其父者有之，弟弑其兄者有之，妇弑其夫者有之，是时纲纪既絶荡然莫禁，孔子惧，万世之下，乱臣贼子，交轨乎天下也，故以圣王之法从而诛之，其诛之也，罪恶有三，大夫弑君，则称名氏，以诛之，谓大夫国体，不能竭力尽能辅不逮，包藏祸心，以肆其恶，故称名氏，以诛之，此年，卫州吁弑其君完庄，八年，齐无知弑其君，诸儿宣十年，陈夏徴舒弑其君平国之类是也。微者弑君，则称人以诛之，微者谓非大夫名氏，不登于史策，故称人以诛之，文十六年，宋人弑其君杵臼，十八年，齐人弑其君商人，襄三十一年，莒人弑其君宻州之类是也。众弑君，则称国以诛之，众谓上下乖离，奸宄并作，肆祸者非一言，举国之人，可诛也，故称国以诛之，文十八年，莒弑其君，庶其成，十八年，晋弑其君州蒲定十三年，薛弑其君，比之类是也。
夏公及宋公遇于清
遇者不期也，不期而会曰遇，诗称邂逅相遇，适我愿兮是也。诸侯守天子土非享觐，不得逾境，此言公及卫侯遇于清者，恶其自恣，出入无度，清卫地。
宋公，陈侯、蔡人，卫人伐郑，秋，翚帅师会宋公，陈侯、蔡人，卫人伐郑。
夏，宋公，陈侯、蔡人，卫人伐郑，秋，翚帅师会宋公，陈侯、蔡人，卫人伐郑，内外连兵，肆然不顾，以疾于郑，其恶可知也，蔡卫称人，称人微者翚，不氏未命也。
九月卫人杀州吁于濮【音卜】
称人以弑讨贼乱也，其言于濮者，威公被弑至此，八月，恶卫臣子缓不讨贼，俾州吁出，入自恣也，濮卫地。
冬十有二月卫人立晋
人者众辞，嗣于有常位，故不言立言，立非正位也，州吁既死，卫国无君，故国人举公子晋立之，诸侯受国于天子，非国人可得立也。故曰：卫人立晋，以诛其恶。
五年春公观鱼于棠
观鱼，非诸侯之事也，天子适诸侯，朝天子，无非事也，动必有为也，故孟子曰：天子适诸侯，曰巡狩，巡狩者，巡所守也，诸侯朝于天子曰述职，述职者，述所职也，是故春省耕而补不足，秋省敛而助不给，隠公怠弃国政，春观鱼于棠，可谓非事者矣，棠鲁地。
夏四月卫桓公
十四月
秋卫师入郕九月考仲子之宫
考成也，仲子恵公母隠公祖母元年，天王使宰咺来归恵，公仲子之赗，故隠公考仲子之宫，祭之元年，天王使宰咺来归恵，公仲子之赗，非礼也，隠公以是考仲子之宫祭之，此又甚矣，然宗庙有常，故公夫人之庙皆不书焉，此年考仲子之宫成，六年，立武宫，定元年立，宫皆讥其变常也。
初献六羽
初，始也，羽舞者所执，大雉之羽也，其言初献六羽者，鲁僭用天子礼乐，舞则八佾，孔子不敢斥也，故因此减用六羽，以见其僭，天子之恶，且经言考仲子之宫，初献六羽，则羣公皆用八佾可知也，唯称羽者妇人之宫，不用干舞。
邾人郑人伐宋
邾序郑上者邾主乎伐宋也
螟
螟虫灾也，食苗心曰：螟食叶曰：蟘食节曰：贼食根，曰：蟊。
冬十有二月辛巳公子彄【苦侯反】卒
公子彄臧僖伯也孝公子
宋人伐郑围长葛
九月，邾人，郑人伐宋，故宋人伐郑，围长葛，长葛郑地。
六年春郑人来输平
其言来输平者，郑人来输诚乎？我平四年，翚会诸侯伐郑之怨也，平者释憾之辞。
夏五月辛酉公会齐侯盟于艾
艾鲁地
秋七月
春秋编年，必具四时，故虽无事，皆书首月不遗时也。
冬宋人取长葛
长葛郑邑，天子所封，非宋人可得取也。宋人前年伐郑，围长葛，此而取之，故言伐言，围言取悉其恶，以诛之也。
七年春王三月叔姬归于纪
叔姬，伯姬之媵，至是乃归待年，父母国也，媵书者为庄，十二年，归于酅，【音携，】起。
滕侯卒
不日不名者，滕入春秋为小国之君卒，或日不日，或名不名者，以其微弱，其礼不足略也。
夏城中丘
城邑宫室髙下大小皆有王制，不可妄作，是故城一邑，新一。廏作一门，筑一囿，时与不时，皆详而录之，此年夏，城中丘威，五年夏城，祝丘庄二十九年冬十有二月，城诸及防文，十二年冬十有二月，季孙行父帅师城诸及郓，定十四年秋，城莒父及霄僖二十年春，新作南门，定二年冬十月，新作雉门及两观之类是也。时谓周之十二月，夏之十月，非此不时也，然得其时者，其恶小非其时者其恶大，此圣人受民力，重兴作，惩僭忒之深旨也。中丘鲁地。
齐侯使其弟年来聘
列国相聘，非礼也，斯皆东迁之后，诸侯横恣，连衡自固，以相比周，乃有玉帛交聘之事尔，是故大国聘而不朝，小国朝而不聘，小国力弱，可致大国，地广兵众，不可得而屈也；故但使大夫来聘，结欢通问而已，凡书者，皆恶之也。
秋公伐邾冬天王使凡伯来聘
天王使凡伯来聘，非天子之事也，威王不能兴衰振治，统制四海以复文，武之业，反同列国之君，使凡伯来聘，此威王之为天子可知也，凡伯天子卿，凡国伯爵。
戎伐凡伯于楚丘以归
凡伯寓卫戎伐，凡伯以归，言伐用兵也，楚丘卫地，地以楚丘者责，卫不能救难，录以归者，凡伯不死位。
八年春宋公卫侯遇于垂
垂卫地
三月郑伯使宛来归祊【必彭反】庚寅我入祊
祊，郑邑天子所封，非鲁土地，故曰来归，定十年，齐人来归郓、讙，阴田，皆此义也。先言归，而后言入者，郑不可归，鲁不可入也。郑人归之，鲁人受之，其罪一也；入者受之之辞，宛不氏未命也。
夏六月己亥蔡侯考父卒辛亥宿男卒
秋七月庚午宋公齐侯卫侯盟于瓦屋
此言庚午宋公，齐侯，卫侯盟于瓦屋者，甚之也，诸侯日炽，纷纷籍籍，相与为羣，歃血要言，自是卒不可制也。瓦屋周地。
八月蔡宣公
三月而
九月辛夘公及莒人盟于浮来
公与莒人盟，非莒人之罪也，凡公与外大夫盟内斥言公外，大夫称人，恶在公也，此年公及莒人盟于浮来，成二年，公及楚人，秦人，宋人，陈人，郑人，齐人，曹人，邾人，薛人，鄫人盟于蜀，是也。内不言公，外书，大夫名氏，恶在大夫也，庄十二年，及齐髙侯盟于防，文二年，及晋处父盟是也，浮来莒地。
螟
冬十有二月无骇卒
不氏未命也九年挟卒同此
九年春天王使南季来聘
南季天子大夫南氏季字
三月癸酉大雨震电庚辰大雨【于付反】雪
周之三月，夏之正月也，未当大雨震电，既大雨震电，又不当大雨雪，甚哉！是月之间，天变若此也。
挟卒夏城郎
郎鲁地
秋七月冬公会齐侯于防
防鲁地
十年春王二月公会齐侯郑伯于中丘
此言二月，公会齐侯，郑伯于中丘者，公末年，出入无度，不顾忧患于内，数会诸侯于外也，十一年，时来之会同此。
夏，翚帅师会齐人，郑人伐宋，六月壬戌，公败宋师于菅，【古顔反】，辛未，取郜【音告】，辛巳，取防。
夏，翚帅师会齐人，郑人伐宋，六月壬戌，公败宋师于菅，辛未，取郜，辛巳，取防甚矣，公与翚倾，众悉力共疾于宋，又浃日而取二邑，故君臣并录，以疾菅，宋地。
秋，宋人，卫人入郑，宋人，蔡人，卫人伐戴，郑伯伐取之，宋人，蔡人，卫人伐戴，戴小国也，三国之师既退，郑伯见利忘义，乘戴之，伐而取之，其恶可知也。
冬十月壬午齐人郑人入郕
郕小国
十有一年春滕侯薛侯来朝
诸侯朝天子，礼也，诸侯朝诸侯，非礼也，斯皆周室不竞，干戈日寻，以大陵小小国，不得已而为之耳！是故齐，晋、宋，卫未尝朝鲁，而滕薛邾，杞来朝，奔走而不暇也；齐，晋、宋，卫未尝来朝，鲁者，齐、晋，盛也，宋卫敌也，滕；薛，邾来朝，奔走而不暇者，土地陜陋，兵势寡弱，不能与鲁伉也，春秋之法，诸侯非有天子之事不得逾境，凡书朝者，皆恶之也。
夏五月公会郑伯于时来
时来卫地
秋七月壬午公及齐侯郑伯入许
案前事，二月，公会齐侯，郑伯于中丘，夏，翚帅师会齐人，郑人伐宋，六月壬戌，公败宋师于菅，辛未，取郜，辛巳，取防此年五月，公会郑伯于时来，秋七月壬午，公及齐侯，郑伯入许甚矣，公二年之中，与齐侯，郑伯连兵自恣，以为不道，其恶若此也。
冬十有二月壬辰公薨
公薨，不地弑也，孰弑之？威公弑也，曷为不言威公弑内讳弑也，故弑君之贼，皆不书焉，不言者，以侯礼而也，隐虽见弑其臣子，请諡于周，以侯礼而，故不书焉。
春秋经解卷一
钦定四库全书
春秋经解卷二
宋 孙觉 撰
桓公
元年春王正月公即位
即位常事书者威弑隐自立非天子命也
三月公会郑伯于垂
垂卫地
郑伯以璧假许田
许田者，许男之田也，天子所封，不可假也，郑与许接壤，故郑伯以璧假其田，二国擅，假天子之田，自恣若此，然犹愈乎用兵而取也。故曰：郑伯以璧假许田。
夏四月丁未公及郑伯盟于越
越卫地
秋大水
水不润下也。昔者圣王在上五事，修而彛伦叙，则休騐应之故曰肃，时雨若；乂，时若，哲，时燠若；谋，时寒若；圣，时风若。圣王不作五事，废而彛伦攸斁，则咎騐应之故曰狂，常雨若僣，常若豫，常燠若急，常寒若；防常风，若春秋之时，多灾异者，圣王不作故也。然自隐迄哀，圣王不作者久矣，天下之灾异多矣，悉书之，则不可胜其所书矣，是故孔子惟日食与内灾，则详而书之外灾，则或举其一，或举于齐，郑，宋、卫，则天下之异，从可见矣。
冬十月
二年春，王正月戊申，宋督弑其君与夷及其大夫孔父，此言宋督弑其君与夷及其大夫孔父者，甚之之辞也，督弑祸心，既弑其君与夷，又杀其大夫孔父，可谓甚矣！故曰：宋督弑其君与夷及其大夫孔父以诛之，孔父字者，天子命大夫也，古者诸侯之大夫，皆命于天子，故春秋列国时或有之，宋孔父，郑祭仲鲁单伯陈女叔之类是也。
滕子来朝
滕称子者，按公爵也，滕薛皆侯也，入春秋，或称侯，或称伯，或称子皆降也，滕或称侯，或称子称侯，正也；称于降也，薛或称侯，或称伯称侯，正也；称伯降也，此盖圣王不作，诸侯自恣，朝防不常，彼三国者，力既不足，礼多不备，或以侯礼而朝，或以伯子而防故孔于从而録之以见其乱也，滕子朝弑逆之人，其恶可知。
三月公防齐侯陈侯郑伯于稷以成宋乱
弑君之贼，诸侯皆得讨之，宣十一年，楚人杀陈夏正，舒是也。此言公防齐侯，郑伯于稷，以成宋乱者，恶不讨贼也，公防齐侯，陈侯、郑伯于稷，本为宋讨贼，既而不讨者，督杀殇公，威弑隐，亦惧诸侯之讨已故，翻然与督比周，同恶相济，以成宋乱，受赂而返也。
夏四月取郜大鼎于宋戊申纳于太庙
其言，夏四月，取郜大鼎于宋，戊申，纳于太庙者，甚之也，威弑逆之人，受督弑逆之赂，以事于周公之庙，可谓甚矣。
秋七月侯来朝
此书月前滕子不月者与督弑同月
蔡侯郑伯防于邓九月入
七月，杞侯来朝，九月，鲁人入，皆非礼也。不言主名防者。
公及戎盟于唐冬公至自唐
至者春秋乱世，诸侯出入无度，危之也，案公行一百七十六，皆不王事，举其或往返逾时，衅深而恶重者，则书其至以危之，余则否焉，是故书至者八十二也。
三年春正月
羣公之年书月，则书王明此正朔，天王所班也，此不王而月者，威弑隠自立，天子不能诛，若王此正朔，非天王所班，威之所出也，不于元年二年见其罪者，元年方端本，正始二年，宋督弑其君与夷，非威之事，故此年从其出，防齐侯以正其罪。
公防齐侯于嬴
嬴齐地
夏齐侯卫侯胥命于蒲
齐侯，卫侯相命于蒲，非正也。虽无歃血要盟之事，古者诸侯非王事不逾境，蒲卫地。
六月公会侯于郕
鲁前年入杞公今会侯于郕自恣若此
秋七月壬辰朔日有食之既
言日言朔，食正朔也，既尽也，日有食之隂侵阳臣侵君之象也。凡日食，人君皆当戒惧，侧身修徳，以消其咎，故夏书曰：乃季秋月朔，辰弗集于房，瞽奏鼓，啬夫驰，庶人夫，小雅曰：十月之交，朔日辛夘日有食之，亦孔之丑是也。
公子翚如齐逆女九月齐侯送姜氏于讙
公会齐侯于讙，公子翚氏者，威王命也。孔子曰闗睢乐而不淫，哀而不伤，孔子之言，岂徒然哉！葢伤周室陵迟，婚姻失道，无贤女，辅佐君子致闗睢后妃之徳以化天下也，是时文姜乱鲁骊姬惑，晋南子倾，卫夏姬丧陈，上下化之，滔滔皆是不可悉举也，故自隐而下，夫人人女出处之迹，皆详而録之，以惩以戒，为万世法。噫！夫夫妇妇，风敎之始，人伦之本也，可不重乎？是故婚礼之重，莫重乎亲迎，诗称太似之家，在洽之阳，在渭之涘，文王亲迎于渭，则诸侯亲迎其所来也逺矣此言公子翚如齐逆女，齐侯送姜氏于讙公，防齐侯于讙，皆非礼也。诸侯亲迎，不使卿受母送，女不逾境，公既使公子翚逆女，齐侯送姜氏来也，又自往会非礼可知也。
夫人姜氏至自齐
此齐侯送姜氏，公受之于讙也，公受姜氏于讙，不以讙至者，不与公受姜氏于讙也，故曰：夫人姜氏至自齐，以正其义。
冬齐侯使其弟年来聘有年
威立十八年，唯此言有年者，是未尝有年也，书者着威公为国，不能勤民，务农若是也。
四年春正月公狩于郎
狩冬田也，天子诸侯四时必田者，葢安不忘危，治不忘乱，诸武经而敎民战也，岂徒肆盘游，逐禽兽而已哉！然禽兽多则五谷伤；不可不捕也，故因田以捕之，上以供宗庙之鲜，下以除杀穑之害，故田必以时，杀必由礼，田不以时谓之荒，杀不以礼，谓之异，惟荒也防于农惟暴也，殄于物，此圣人之深戒也。常书书者，周之正月，夏之十一月也，时之田用孟月，正月，公狩于郎，不时也。
夏天王使宰渠伯纠来聘
宰渠伯纠，周大夫渠氏，伯纠字也，威公弑逆之人，威王不能诛反，使宰渠伯纠来聘，此威王之为天子可知也，下无二时脱之，七年同此。
五年春正月甲戌己丑陈侯鲍卒
此言甲戌己丑，陈侯鲍卒阙文也。葢甲戌之下有脱事尔，且诸侯未有以二日卒者也。
夏齐侯郑伯如纪天王使仍叔之子来聘
仍叔周大夫，仍国叔字也，其曰：仍之子来聘者，父在使子之辞也。
陈桓公城祝丘
祝丘鲁地
秋蔡人卫人陈人从王伐郑
威王以蔡人，卫人，陈人伐郑，郑伯叛王也，其言，蔡人，卫人，陈人从王伐郑者，不使天子首兵也，案十四年，宋人以齐人，蔡人，卫人，陈人伐郑，僖二十六年，公以楚师伐齐，定四年，蔡侯以吴子及楚人战于柏举，皆曰：以此不使天子首，兵可知也，威王亲伐下国，恶之大者，曷为不使首兵，天子无敌，非郑伯可得伉也，故曰：蔡人，卫人，陈人从王伐郑以尊之，尊威王所以甚郑伯之恶也，夫郑同姓诸侯，密迩畿甸，威王亲以三国之众伐之，拒而不服，此郑伯之罪，不容诛矣，人者众辞。
大雩
雩求雨之祭，建巳之月，常祀也，故经无六月雩者，建午，建申之月，非常则书，谓之大者，雩于上帝也，天子雩于上帝，诸侯雩于山川百神，鲁诸侯也，雩于山川百神，礼也，雩于上帝，非礼也。噫！是时，周室既防，王纲既絶，礼乐崩，壊天下荡荡，诸侯之僣者多矣，举于鲁，则诸侯僣之，从可见矣。然春秋鲁史孔子不敢斥也，其或灾异，非常改作，不时者，则从而録之，以着其僣，天子之恶，隠五年九月，考仲子之宫，初献六羽，此年秋，大雩，六年八月壬午，大阅闵，二年夏五月乙酉，禘于庄公，僖三十一年夏四月，四卜郊，不从，乃免牲宣，三年春王正月，郊牛之口伤，改卜牛，牛死，乃不郊，定二年夏五月壬辰，雉门及两观灾之类是也。呜呼！其旨防矣。
螽【音终】
虫灾也
冬州公如曹
六年春正月寔来
阙文也。三咸谓寔来州公者，以上承五年冬，州公如曹，下无异事，言之尔，然极考其説义皆未妥，窃谓州公如曹，寔来其间，文有脱漏也。
夏四月公会纪侯于郕
秋八月壬午大阅
八月不时也，大阅，非礼也，大阅仲冬，简车马，八月不时可知也，大阅，大搜谓天子田。
蔡人杀陈佗
称人以杀讨贼乱也，先儒言陈侯鲍卒，佗后，太子自立，故蔡人诱而杀之，然经无所见也。
九月丁夘子同生
同世嫡，威公子，其曰子同生者，无父辞也，威弑逆之人，罪当诛，絶故以无父之辞，书之所以甚威公之恶也。
冬纪侯来朝
七年春二月己亥焚咸丘
焚者火之也，咸丘附庸，以人攻之，犹曰不可，火之则又甚矣。
夏谷伯绥来朝邓侯吾离来朝
春秋之法，诸侯不生名，生名恶之甚也？此年谷伯绥来朝，邓侯吾离来朝，十五年，郑伯突出奔蔡，庄十年，荆败蔡师于莘，以蔡侯献舞归僖，十九年，宋人执滕子婴齐二十五年，卫侯燬灭刑，昭十一年，楚子防诱蔡侯般，杀之于申是也。威大逆之人，诸侯皆得杀之，谷伯绥邓侯，吾离不能致讨，反交臂而来朝，故生而名之也。
八年春正月己夘烝
烝冬祭也，春兴之，非礼也，祭祀从夏，周之正月，夏之十一月也，四时之祭，用孟月。
天王使家父来聘
家父天子大夫家氏父字
夏五月丁丑烝
夏五月丁丑烝渎乱之甚也
秋伐邾
不出主名徴者
冬十月，雨【于付反，】雪祭，【侧界反，】公来，遂逆王后于纪。
天子不亲迎，取后则使三公逆之祭，公三公书者为，遂事起也，其言祭公来者，祭公来谋逆，后之期也。威王取后于纪，鲁受命主之，故祭公来谋逆，后之期，其曰遂逆，王后于纪者，祭公来谋逆，后之期既谋之，则当复命于天子命之，逆则逆之，不可専也，祭公不复命于王専逆王后于纪，故曰：遂以恶之，不言逆女者，王后重矣，非诸侯夫人可得齐也，故不言逆女也。
九年春纪季姜归于京师
此前年祭公所逆王后也，姜纪姓季，字案襄，十五年，刘夏逆王后于齐，不言齐姜归于京师，比言季姜归于京师者不与祭，公遂逆王后于纪也，王后天下母取之，逆之皆天子命，非人臣可得専也，祭公遂逆王后于纪，非天子命，故不曰王后，归于京师也。
夏四月，秋七月，冬，曹伯使其世子射，【音亦，一音夜，】姑来朝，诸侯相朝，犹曰不可，况使世子乎？曹伯疾，使其世子射姑来朝，非礼也。
十年春王正月
此年书王者，王无十年不书也，十年无王，则人道灭矣。
庚申，曺伯终生卒，夏五月，曺桓公，秋，公防卫侯于桃丘，弗遇。
秋，公防卫侯于桃丘，弗遇，卫侯不来之也，桃丘卫地。
冬十有二月丙午齐侯卫侯郑伯来战于郎
来战于郎，不言侵伐者，不与齐卫郑，加兵于我也，郎鲁地，地以鲁，则鲁与战可知矣，不出主名者三，国无故加兵于我，不道之甚，故以三国自战为文也。
十有一年春正月齐人卫人郑人盟于恶曹
谋鲁也恶曺地名闗
夏五月癸未郑伯寤生卒秋七月郑庄公
三月而
九月，宋人执郑祭【侧界反，】仲突归于郑，郑忽出奔卫。宋人宋公也，宋公执人权臣，废嫡立庶，以乱于郑，故夺其爵，祭仲字者，天子大夫也，突不正，归于郑，无恶文者，恶在祭仲为郑大臣，不能死难，聴宋偪，胁逐忽立突，恶之大者，况是时忽位既定，以郑之众，宋虽无道，亦未能毕，制命于郑，仲能竭其志力，以距于宋，则忽安有见逐，失国之事哉？故之水闵忽之，无忠臣良士，终以死亡者，谓此也。嗣子既称子，郑庄既，忽不称子者，恶忽不能嗣先君未逾年，失国也，故参讥之。
柔会宋公陈侯蔡叔盟于折【之设切】
柔不氏内，大夫之未命也，蔡叔，蔡侯弟也，案诸侯母弟，未命为大夫者皆畧此年柔会宋公，陈侯、蔡叔盟于折，十五年，许叔入于许，十七年，蔡季自陈归于蔡，庄三年，纪季以酅入于齐之类是也。折鲁地。
公会宋公于夫【音扶】钟，冬，十有二月，公会宋公于阚，【口暂切，】夫钟，郕地阚鲁地。
十有二年春正月，夏六月壬辰，公会侯，莒子盟于曲池，秋七月丁亥，公会宋公、燕人盟于谷丘，八月壬辰，陈侯跃卒，公会宋公于虚，【音墟】，冬，十有一月，公会宋公于曲池，鲁地谷丘虚，宋地。
丙戌公会郑伯盟于武父丙戌卫侯晋卒
再言丙戌者羡文也，此盟与卒同日尔，且经未有一日而再书者，此羡文可知。
十有二月及郑师伐宋丁未战于宋
此公及郑伯伐宋也，不言公者，讳之也。初，宋人执郑祭仲，遂昭公立，公子突以亲于郑突，既而背宋，与鲁故宋，郑交怨公，七月，会宋公，燕人盟于谷丘，八月，会宋公于虚，【音墟，】十有一月，又会宋公于，丙戌，又与郑伯盟于武父以伐宋，丁未，战于宋地，以宋则宋与战可知也，不出主名者，不与公及郑伯伐宋也，故以鲁郑自战为文，凡公専尸其事则讳之，比年及郑师伐宋，丁未，战于宋，十七年，及齐师战于奚庄，九年，及齐师战于干时之类是也。
十有三年春二月，公会纪侯，郑伯，己巳，及齐侯，宋公，卫侯、燕人战，齐师，宋师，卫师，燕师败绩。
齐以郎之战，未得志于鲁，因宋，郑之仇，故帅卫燕与宋伐鲁，鲁亲纪而比，郑也，故会纪侯，郑伯及齐师，卫师，宋师，燕师战以败，四国之师不地者，战于鲁也，卫宣未公出战，其恶可知，燕战，称师重众也，书者恶七国，无名之众，残民以逞，不道之甚，郎战在十年。
三月卫宣公夏太水秋七月冬十月
十有四年春正月公会郑伯于曺无氷
无氷时燠也，五行传曰：视之不明，是谓不哲，厥咎舒，厥罚当燠。
夏五
孔子作春秋，専其笔削损之，益之以成，大中之法，岂其日月旧史之有阙者，不随而刋正之哉？此云，夏五月，无月者，后人传之脱漏尔。
郑伯使其弟语来盟
来盟者求盟于我也
秋八月壬申御廪灾乙亥尝
尝秋祭也，周之八月，夏之六月也，其言，八月壬申，御廪灾，乙亥，尝者以不时与灾之余而尝也，以不时与灾之余，而尝此威之不恭也甚矣。
冬，十有二月丁巳，齐侯禄父卒，宋人以齐人，蔡人，卫人，陈人伐郑。
案十一年，及郑师伐宋，丁未，战于宋，宋人怨突之背己也，故以齐人，蔡人，卫人，陈人伐郑，以者乞师，而用之也，谓四国本不出师，宋以力弱不足，乞四国之师，从而伐郑，尔僖二十六年，公以楚师伐齐，取谷，定四年，蔡侯以吴子及楚人战于栢举，皆此义也。然四国从宋，伐郑，助其不道其恶，亦可见矣。
十有五年春二月天王使家父来求车
天王使家父来求车者，诸侯贡赋不入周室，材用不足也。
三月乙未天王崩
威王也
夏四月己巳齐僖公五月郑伯突出奔蔡
突厉公也，簒忽立，国人不与，故出奔蔡，凡诸侯不能嗣守先业，以堕厥绪，荒怠煌惑，结怨于民，上下乖离，播越失地，自取奔亡之祸者，皆生而名之，此年，郑伯突出奔，蔡昭二十一年，邾子来出奔楚，二十三年，莒子庚舆来奔，哀十年，邾子益来奔之类是也。
郑世子忽复归于郑
前曰：郑忽出奔卫。今曰郑世子忽复归于郑者，明忽世嫡，当嗣也，凡诸侯大夫出奔，与执其反国也，或书归，或书复归，或书入，或书复入归者，善也，复归，不善也，入者恶也，复入者，甚恶也，是故复入重于入，入重于复归，不若归之之善也，书归善者威，十七年，蔡季自陈归于蔡，成十五年，宋华【户驾反，】元自晋归于宋之类是也。复归不善者，此年郑世子忽复归于郑，僖二十八年，卫元咺自晋复归于卫，是也。入恶者庄六年，卫侯朔入于卫，襄三十年，郑良霄自许入郑之类是也。复入甚恶者，成十八年，宋鱼石复入于宋，彭城襄二十三年，晋栾盈复入于晋之类是也。忽世嫡当嗣，其言不善者，诸侯受国于天子，郑世子忽其奔也，祭仲逐之，其归也，祭仲反之，以其进退在祭仲而不在天子也。
许叔入于许
许叔，许男弟入者，恶入也，许叔入许，许不言出者，非大夫也，非大夫故畧之凡不言出者，皆此义也。
公会齐侯于艾邾人牟人葛人来朝
皆防国之君，案隠元年，公及邾仪父盟于蔑庄，二十三年，萧叔朝公皆自此称人者贱，其相与朝弑逆之人，贬之也。
秋九月郑伯突入于栎【音厯】
郑世子忽，后归于郑，故郑伯突入于栎，以偪之栎，郑邑。
冬，十有一月，公会宋公、卫侯、陈侯于袲，【昌始反，】伐郑，将纳突在栎，故公会宋公、卫侯、陈侯于袲伐郑，袲宋地。
十有六年春正月公会宋公蔡侯卫侯于曺
未见纳突故复会于此
夏四月公会宋公卫侯陈侯蔡侯伐郑
公与宋，卫、陈、蔡之君，比【音被】谋，连共伐郑，纳突其恶可知也。
秋七月公至自伐郑
助篡伐正逾时而返
冬城向【舒亮反】
不时也，下言，十一月，则城向在十月矣，周之十月，夏之八月也。
十有一月卫侯朔出奔齐
卫侯不道国人逐之出奔
十有七年春正月丙辰，公会齐侯，纪侯盟于黄，二月丙午，公及邾仪父盟于趡【，翠轨反】。
黄齐地趡鲁地
夏五月丙午及齐师战于奚
此公及齐师战也，不言公者，讳之庄，九年，及齐师战于干时，僖二十有二年，及邾人战于升陉，皆此义也。奚鲁地。
六月丁丑，蔡侯封人卒，秋八月，蔡季自陈归于蔡，蔡威侯无子，季威侯弟也，其言自陈归于蔡者，威侯卒，蔡季当卒时，多簒夺明季无恶，故曰归于蔡，所以与许叔异也。
癸已蔡桓侯
蔡侯爵书者不请諡也
及宋人卫人伐邾冬十月朔日有食之
不言日失之也
十有八年春王正月
威无王元年，二年，十年，十八年书王者，春秋之法，王无十年不书也，十年无王，则人道絶矣，是故二百四十二年，王无十年不书者也。
公会齐侯于泺，【卢笃力角二反，】公与夫人姜氏遂如齐。
泺之会，夫人在是也。不言公，及夫人会齐侯于泺者，夫人之行甚矣，不可言及也，不可言及者，公弗能制也，后言公与夫人姜氏遂如齐者，啓其致祸之由耳，易称女正位乎内，男正位乎外，男女正，天地之大义也，威公不能内正夫人之位而与之外，如彊齐以取弑逆之祸，宜哉！
夏四月丙子公薨于齐
齐侯与夫人姜氏通使人贼公，公薨于齐，不言弑者，讳之也。
丁酉，公之丧至自齐，秋七月，冬十有二月己丑，我君桓公。
九月而威諡也。其曰，我君威公者，此臣子自諡，以公礼而也。
春秋经解卷二
<经部,春秋类,孙氏春秋经解>
钦定四库全书
春秋经解卷三
宋 孙觉 撰
庄公上
元年春王正月
春秋之法，继正则即位，继弑则不即位，故一十二公之间，继弑而不行，即位者三焉，庄之继威，威见弑于齐也，闵之，继子般般，见弑于庆父也，僖之继闵闵见弑于庆父也，即位礼居丧逾年，于正月朔日，始就阼阶之位，南靣而改元，以聴断一国之政，葢盛礼也，继弑而自立者，则不忍行即位之礼，以为君父，见弑于人，则为之子者，亦何心于即位也，春秋因而不见，所以深痛先君之祸而少伸，嗣子之恩焉，左氏曰：不称即位，文姜出故也。赵子曰：母以得罪去国，犹为不忍，父为他国所弑，其情若何？非通论也，三月，文姜方孙何妨正月即位，此为妄也。公谷曰不言即位，按实不行，其礼谓之不言，非也。
三月夫人孙于齐
春秋鲁史其纪鲁，事异于外，非以为讳也。吾之君必无是恶，君之夫人，必无是行也，吾之君则甚有道者也，吾之夫人则甚有徳者也待之以有道，有徳之人，然而常不道而见弑，常有罪而出奔，则非待之者之过也，为之君为之，夫人者，皆自取之，然吾之所以待之者犹是也。谓之君，则至尊者也，谓之夫人，则至贵者也，至尊至贵之位，非所以待不肖，奸恶之人也，然不肖焉，奸恶焉？非号名之不美，非位势之不崇也，所以为之者，非其人也，吾不以今之为者，非其人而卑。
其位势，恶其名号也，吾所以待之，犹是也。君夫人者，至尊至贵之位，而有道有徳之称也，吾待之不可不以是礼也，为之者非其人，吾不与也，春秋之法，诸侯而失其国家者，谓之出奔，所以罪其不能守，天子之土，不能奉先君之祀也，鲁之君夫人去其位，失其国家者谓之孙，孙之言谦也，谦孙而去其位也，故尧典曰：将逊于位，是也。春秋于鲁君夫人之出奔，谓之孙犹曰：吾君夫人之去其国，不过逊其位尔，非出奔也，鲁君之见弑者，谓之薨，犹曰吾君未尝不正终焉，焉得见弑于人乎？凡吾之为是法者，所以待君夫人也，非所以待见弑，出奔者也，故春秋之书孙者，三夫人之孙者二，文姜之孙，则去其氏，哀姜之孙，则不去之文，姜杀其夫威公，哀姜杀其子，闵公奸恶之迹，同而弑君之罪等，然其氏，或去或不去者，圣人之意也，文姜之恶可见矣。其孙于齐，是宜见絶于齐也，不称姜氏？所以许齐絶之也，齐侯，则是与夫人为恶者矣。然许齐絶之者，非为齐襄设也，以明骨肉之亲，恶之大至，其害义，则虽其亲得絶之也。哀姜之恶可知矣。其孙于邾，邾非哀姜之国，非所宜徃也，特曰善氏，所以明邾得絶之也。文姜齐，女齐絶之则有踈骨肉之嫌，圣人辨其嫌，使之得絶故不称姜氏？而唯书之曰：夫人孙于齐，哀姜孙于邾，邾非其族，以明邾不当受，异姓之女，它国之夫人来则絶之尔。故书之曰：夫人姜氏孙于邾，公羊曰：内讳奔谓之孙，按言奔为孙，所以待之厚而责之深也？谓之讳，非也，公羊曰：夫人固在齐矣，其言孙于齐，念母也，谷梁曰接，练时録母之变，始人之也，啖子曰：岂有先在齐而今书孙乎？盖见不书，夫人之至尔，不知姜氏，随丧而归，不告庙，则不书也，又曰：不称姜氏？贬按夫人不称姜氏？所以明齐得絶之也。左氏曰：不称姜氏絶不为亲此説近之而谓之礼，又非也。
夏单伯逆王
左氏作单伯送王，杜预以单伯为王臣，天王将嫁女于齐，使鲁主其昏，故单伯来送之也，公谷皆以为：单伯者，吾大夫之命于天子者也，按：杜预所以推单伯为王臣者，葢见左氏作送王，于是之时，王犹未至，鲁既言送女，则决非鲁臣也，又鲁之大夫，死皆书卒，其不书者，其有所见，而单伯之卒，不见于经，又无不当，书卒之迹，内臣未尝书字，而单伯书字，若蔡伯，毛伯之类是也。故杜预因此数事，推为王臣也，然单伯于此，见经之后庄，十四年，书齐人，陈人，曹人伐宋，单伯防伐宋，冬又防诸侯于鄄，春秋王臣而防诸侯，但序诸侯之上，不若内臣，而书其防也，惟内臣防诸侯，则曰防某，由此观之，则单伯，内臣非王臣也，王未至于鲁，不当称送，此当从二作逆，王为是也，然内臣而称单伯者二，所谓吾大夫之命于天子者是也，天子命之，畿内之邑，使之归国为大夫，故书氏书，字同之，天子大夫也，郑祭仲陈女，叔之类是也。卒不见经或有大恶，或旧史所无，未可知也。书曰：逆王者，天子之女，下嫁诸侯之国，尊卑不敌，必使同姓之国主之，鲁之主王之婚，葢同姓亦常事耳，天子之女且至，使大夫者，逆而为之主，亦常事耳，皆不当书，而书之者，盖威公见弑于齐，仇雠未复，而庄公又在衰绖之中，天子乃于是时使之主王之婚，下嫁于齐，居丧主婚，非礼也，又与仇雠之国为礼，失礼之甚者，书曰：单伯逆王以见天子，不当使居丧者主婚，鲁不当交仇雠，而单伯不当逆也，公羊曰：何以不称使？按内臣外出，未尝有言，使者春秋省文耳，何独于此？始发例乎？谷梁曰：其义不可受之于京师也，按逆王，则是如京师可知也，不须曰：如京师也，惟曰君弑于齐，其义不可受此説是也。
秋筑王之馆于外
荀子云：从道不从君，从义不从父，人之大行也，入则孝，出则弟，人之小行也，葢事有不中，于道理有不合于义者，则虽君父有命，有不必从，惟道义之所在耳，威公见弑于齐，仇雠未复，庄公之丧，犹未除也，而天王遽使鲁，主齐王之婚，天王则失礼矣。为庄公者，当以衰绖未除，仇雠未复辞于天王，期于得请而后已，于是之时，非无同姓之诸侯，非无无丧之隣国也，盖庄公未之辞，尔辞之，不固与不辞同也，诚之至者，通于鬼神，哀之切者，感于异类，君父之雠未复，俨然在衰绖之中，乃释怨解仇，与之为婚姻之主，虽能变其礼而筑舘于外，然犹未免于交婚也，圣人以庄公为事君不尽其诚，居丧不致其哀，忘君父而交仇雠舎衰绖而亲，弁冕虽筑，舘以示变，然不能救其罪也，春秋之法，责贤者备，不知而为者犹可恕也，知其是非，犹且为之，此圣人所深，诛之者也，庄公知主婚之，非而而改筑，王之舘，孰与辞之而不筑也，葢攘鸡者，待来年而后已，孟子非之，不当主婚，而筑馆于外，春秋罪之，左氏曰于外，礼也，谷梁曰：变之正也，不能辞之，而徒筑于外，乃以为正礼，正止如是乎？非也。赵子曰：筑之为宜，不如辞之，为正是也。
王使荣叔来锡威公命
春秋书锡命者三，威公之命，锡之于既薨之后，文公之命，锡之于即位之初，成公之命，锡之于在位八年，三诸儒论其礼皆不同，杜预寻左氏之説则以谓威公之命，若今之哀策，文成则锡以命圭，合瑞为信，若如其説则锡命之礼，有不同矣。然经书之皆曰命，无异文焉，公羊以为命者，加我服也，何休觧之曰九锡也，按九锡，盖诸侯极盛之礼，非大功大徳不輙加之矣，以周室之衰，而鲁侯之弱，不应十二公之间，赐之九锡者，三也。谷梁曰：有受命无来，锡命范，亦曰九锡也，至如陆淳赵子之徒，以谓如汉已来，就加爵秩，今以经考之，则威公已死，文成时在位，谓之追锡死者，则在位者不通也，谓之加服，赐圭则已，薨者无用也。尚书文侯之命，有秬鬯弓矢，亦不具九锡，周礼大宗伯以九仪之命，正邦国之位，有受职，受服受位，受噐赐则赐官，赐国作牧，作伯之别，然则上之赐下尊之，赐卑皆谓之命，故书言，天子则曰天命言臣则君命，言子则父命，盖命者亦无定物，上之所加，君之所赐，则谓之命，春秋之时，天王有赐于鲁，则皆书曰：锡命于其来求，则指其定物曰求，车求金，此圣人之微意，而君臣之大法也，君而有赐于臣父，而有赐于子，不以其多不以其少，不以其贵，不以其贱，皆曰命焉，物之多少，贵贱不可校也，其所重者尊者之命焉，君而有求于臣父而有求于子多者，言其多也少者言其少也，贵者，言其贵也，贱者言其贱也，为之臣子，而君父有求于我焉，则所以事之者不至，而有罪矣，必言其贵贱多少，以为轻重也，春秋书锡者三，而皆谓之命，书求者三，而指名其物，圣人之微意，而君臣之大法也，春秋书王必曰：天所以别吴楚之僣号，表天下之无二，且推尊之明，无与上也，其不书王者，三范寗所谓旧史有详略，夫子因而弗革者也，赵子曰：杀弟出居，覩文见义，至于锡命，威公则嵗月已深不异其文，则无以见恶，按经书，锡威公命则弑君大恶之人，而天王之命加之，讥贬之意已见，何须去天也，当从范寗之説锡威公命，见其生不能诛死，锡之命，其无王也甚矣。
王姬归于齐
不书来逆者，葢齐侯自来得礼，亲逆常事，不书齐，与鲁为世讐而鲁主其婚，又在衰绖之中也，不书王姬之归，无以见鲁之失礼，而天王失命也，赵子曰：内女归非常，乃书此説是也公羊我主之，谷梁为之，中者归之也，十二公之间，书王姬之归者，惟二处耳。足知书之皆非常也。
齐师迁纪郱鄑郚
春秋书迁有二例，宋人迁宿迁，非宿之意，为宋所彊，迁邢迁于夷仪，邢自迁国非人，彊之至于郱，鄑；郚，三邑为齐师所迁，与例不同，而书之有异，此圣人之意也，纪无可灭之罪，齐侯志欲灭之，纪于当时，其行又贤，圣人于齐之灭纪，特变文以示义，不与无道之齐，而灭有道之纪，凡迁之例，皆书人以见迁人之国为已附庸，贪利忘义，行如匹夫，纪三邑之见，迁则书曰：齐师以见三邑之民，无去纪之意，而齐以彊师迁之也。郱鄑郚，迁之于齐，则三邑为齐有也，春秋之例，夺取它国之邑者，谓之取齐，实夺纪三邑，以为已有，然不曰取，而曰迁者，取它国之邑，容有可取之罪，纪实无罪，而齐彊取之，不与无道者，取有道之邑，变其文书，曰迁春秋于纪之亡也，见孔子之意眷眷，然不忍也。自迁邑至于大去其国，孔子书其事而致意者三，齐实取纪三邑而书之曰迁葢不与三邑之入齐，而纪至于弱也，纪季以酅叛于齐，不曰以叛，而曰入，盖曰齐为无道，安得有邑？从之乎齐实灭纪，而纪侯出奔，不曰出奔，而曰大去，葢曰：齐安得逐有道之君，而使之出奔乎？纪侯大去其国耳，孔子于纪之亡，三致其意，所以甚疾无道之齐，而深防有道之纪，齐灭人之国以自彊，虽得志于一时，而孔子罪之，则其恶流于不泯，纪见絶于彊齐而无告于天下，然春秋善之，则其志伸于无穷，公羊曰：不言取为襄公讳也。案变取为迁，深恶之也，安得为之讳乎？若曰为贤者讳，则襄公大恶之人，春秋，安得为之讳也。谷梁曰纪国也。郱鄑郚，国也，或曰：迁纪于郱，鄑，郚，郱鄑郚者，纪之三邑耳，谓之国非也，若迁纪于它处，当加其文范寗非之是也。
二年春王二月，葬陈庄公，夏，公于庆父帅师伐于余丘，于余丘之地，公谷皆以为邾邑而杜预阙之，此当以公谷为定，春秋之例，国则曰伐邑，未有书伐者于余丘，特书伐者，孔子之意也，邾者鲁附庸之国，于余丘，鲁附庸之邑，曰：亲近者莫过于附庸，附庸之邑，叛而至于命，将帅师伐之，所以见内之徳有所不修内之，政有所不明，附庸我国也，于余丘我邑也，我之邑叛而至于伐也，何系于邾焉，叔孙州仇帅师隳郈，郈我之邑也不得，曰：隳鲁郈也，焚咸丘，咸丘我附庸，邾之邑也。不得曰焚，邾咸丘也。围宋彭城，不书宋，无以见彭城之属，宋也，咸丘于余丘书曰：邾则无以见邾，为我附庸，而二邑为我之邑，我附庸之邑，叛而至于大夫之尊，举国之众，声其罪而伐之，则我之所以为国者，无乃有所不至而然乎？于余丘之不系于邾，所以责内尤深也，公羊曰：国之君存焉耳。若邾君实存于此，当曰伐邾，以邾君为重也，春秋之法，举重者书之，邾君实存，乃曰：于余丘，则是举轻者言之，而杀其罪也，此非也。谷梁曰：公子贵矣，曰：师重矣，而敌人之邑，所以讥公也，若讥公不以将尊师众者敌大，则是教人战也，春秋乃教人战乎？此非也。
秋七月齐王姬卒
外女而为外夫人者，春秋皆不书卒，非与鲁事，且非惩劝所系虽来告，亦不书王姬，而鲁主其婚者，则为之服，亦不书其常，事无所载也，春秋书王姬之归者，皆在于庄公之时，而其归又为齐夫人者，所以罪庄公忘君父之大雠，狥婚姻之常礼也，王姬之归者二，而书卒者一葢，其卒适在于庄公之时也，庄十一年，归齐之王姬，其卒不在于庄公之时，则不书也，庄公父见杀于齐，而国小力弱，仇雠不复，虽一时见命于天子，而庄公不能以大义，辞之为主，其婚而竟成其礼，至其来，告王姬之卒，则庄公又为服其夫人之服，君父之雠，同于草莾，而不报仇雠之，夫人为之主而为之服，所以见庄公一失于前，而其后荡然失之也，鲁与天王同姓，圣人之后而礼义之邦也，天王之女，下嫁诸侯，天王之后，归于京师者多鲁主之，然而十二公之间，二百四十二年之久，王姬之归，书之最备者，齐王姬也，单伯之逆，筑馆于外，王姬之归，王姬之卒二百四十二年之间，见于春秋者凡四，春秋常事不书，而齐王姬之事，书之备者，所以见庄公尽礼于仇雠而无恩，于先君也，罪之大则书之，备其恶之，积不可掩也，十一年之王姬书归，而遂已者，但以见庄公主婚之罪也，其卒或于他公之时，齐虽来告鲁虽为微服，亦不书也，仇雠者尝易世矣，主婚者尝已死矣，罪无所加，则不书也，公羊曰：我主之也，谷梁曰：为之主者，卒之鲁主王姬之婚，不一也，何独卒，王姬乎元年者，卒之则，十一年者何？不卒之也，啖子曰：公为之服也。十一年之王姬，何不为之服，赵子曰：记是以着非为仇雠，夫人服犹以为是交仇雠者，亦得礼也。啖，赵之説亦非也。
冬十有二月夫人姜氏防齐侯于禚
孔子曰：不曰如之何？如之何者？吾末如之何也已？葢孔子之意，以谓天下万事，处得其道，而制得其初者，则不至于无如之何？及其至于无，如之何也？天下之大恶，万事之极，所不可谏止，所不能救者，圣人亦犹曰不能，如之何而已矣！瞽瞍者何如其父也，商纣者何？如其君也，舜之事父，可谓孝矣。而瞽瞍不爱也，且将杀之，舜念父母之不我爱，何也？我之事之未必至也。日号泣于旻天，于父母祗，载见瞽瞍，瞽瞍亦允若，瞽瞍之顽如此也，而舜终格之为舜者，亦曰事父之道，不曰如之何也？文王之事，纣可为忠矣，而纣不爱也，且将杀之，文王三分天下有其二，而服事商之心不懈也，庇民之徳日大而事君之心，日小卒，自免于祸，后世之为人子者，父之顽，苟不甚于瞽瞍者皆可以为孝也，为人臣者，君之恶，苟不甚于啇，纣皆可以为忠臣也，孔子谓天下之恶，无不可止之者，万事之弊，无不可救之者，以舜文王之事，知之也，夫人姜氏之恶，见贬于春秋，见刺于诗，并出于传，可谓大恶，不可掩至，着而不可救矣，然而孔子书之曰：夫人姜氏防齐侯于禚，鲁之国，庄公之国也，夫人姜氏庄公之母也，孔子书姜氏之恶于庄公，在位之年，庄公有罪也，庄公父见杀于齐侯，而母奔于齐，为庄公者，宜哀痛其父之死，不以其理也，毁瘠深墨，哭泣思慕，以仇雠未复，为刺骨之恨，以父之见弑，为穷天之耻，愁忧痛伤，若不容其生，于一日也，则其母姜氏，虽顽如瞽瞍，虽恶如桀纣，且将感动其心而奔之，有所不忍也。故姜氏之防，齐侯葢庄公之哀戚不至，而诚心不笃耳，论此义者多矣，惟赵子得之，曰姜氏，齐侯之恶着矣，亦所以病公也，此深于春秋者之言也，故栁子厚尝称其书，曰：读夫人姜氏会齐侯于禚，见圣人立孝经之大端，谷梁曰：言防非正也。姜氏之恶如此，乃徒责之曰：非正则其所谓正者，忘其大矣。
三年春王正月溺防齐师伐卫
溺未命之大夫也。无骇翚，挟之类是也。不曰帅师，师少也防者外为志也，伐者，声其罪而行也，左氏曰：疾之也，按不称氏，未赐族尔，谓之疾而去之，非也，谷梁曰：不称公子？恶其防仇讐而伐同姓，故贬而名之也，公羊谓吾大夫未命者其説是左氏谷梁，皆穿凿也。
五月威王
臣之事君，犹子之事父，父之丧，而子不徃则不孝矣；君之丧，而臣子晏然不赴于义，得乎天王崩，春秋载之甚详，周之告崩则书崩，鲁之防则书，义无可疑也。然而啖赵之徒，皆以为万国之数至众，封彊之守至重，故天子之丧，诸侯不得越境而奔丧，修服于国，卿往吊送，既卒哭而除丧，若此，则文九年，叔孙得臣如京师，葬襄王为得礼也，春秋常事，不书得礼者，又书之则失礼者，如何见乎？按天王崩，当従，孙复之説古者天子崩，诸侯近者奔丧逺者防故周礼大行人，若有大丧，则诏相诸侯之礼，此説是也説春秋者多议，春秋之时，书鲁如京师者一，若鲁公实有防天王之事，则于经当书经不书其事，安知鲁公之自往也，葢春秋常事，不书其非常者则书之，叔孙得臣叔，鞅之如京师，以其君不自往，故着具使臣之罪也，若鲁公自往，乃是礼当然者，合礼则不书也，春秋书侯之，未尝言所往之臣，其书之，如公子遂如晋，晋襄公者葢以使卿防，其礼太重，见其失礼，故书之也，天王，而使臣者罪，公不自往也，诸侯而使卿讥卿往失礼也。故天王而得礼者，但曰某王，诸侯而得礼者，但曰：某公书臣徃者皆有罪也，鲁公之如京师，天王得礼不书也，书公如京师者，一罪成公，因防伐秦，而遂事也，古者诸侯即位，必朝于天子，春秋之时，其礼多废庄，三年，威王因防威王，遂如周也，宣三年，匡王襄二年，简王，皆因防而徃也，由此观之，则知诸侯即位之后，当行朝礼，三公即位之初，未尝如周，又因防天王自徃以行二礼，且亲周也，襄王之，在文公九年，故文公不徃而得臣徃也，景王之，在昭公二十二年，故昭公不徃而叔鞅徃焉，益知即位之乆则事周之心益懈，不自徃而使臣也，然则威王之，亦庄公自徃之不书于经，常事不载，威王之崩，在威公之十五年，于是始者，谷梁谓之改，是也。以其非常，是庄公自徃故书之耳。左氏曰：缓也，按实改，非缓而方，也，谷梁或曰，郤尸以求诸侯？范寗非之。
秋纪季以酅入于齐
春秋之法，以己之邑入于它国者，书之曰叛酅者，纪邑，纪季以之入齐，而经不书以叛，而谓之入者，春秋之变例，而圣人之意也，夫以甚弱之纪而抗虎狼之，齐必至于伤残，其人民而覆亡其宗社，溃灭而后已也，纪侯闵其民之无辜而念宗社之不祀也，则使其弟季以酅入齐，求以生其民人，存其宗祀，若纪侯者，固王道之所贤，而圣人之所与，况于春秋之时，争夺侵伐之无已，杀伤败亡之不救，贪利而不爱其民，屈彊而终，覆其祀者，不可胜数，而当此之时，纪侯之行，独能如此，孔子安得不少进之乎？故于弟季以酅入齐也，不以例书曰：叛而变，文曰：入以见纪季受兄之命而能存其祀也，公羊曰：贤纪季者，服罪也按纪季无罪，齐以强灭之，而纪侯不忍闘，其人民，使季存其宗祀，何罪而服乎？非也。
冬公次于滑
春秋书次皆讥也，凡兵者义而后动可也，不义而动，动而有畏，畏而后次也；或以义而动，动而加畏，亦畏而次也，故次有二例，然皆讥也。纪鲁世相婚姻，世相防盟，世相徃来纪侯见逼于齐，齐已迁其三邑矣，纪季又以酅入齐矣，纪之亡在于旦夕也，公不忍而徃救之，然又畏齐而不敢也，故徒次于郎焉，凡兵者，量力而后动，中节而后举，不量力虽中节，不可举也，不中节，虽量力不可动也。故兵者量力，为上中节次之，葢有不量力而亡其国家者矣，宋襄公之败于是也。力虽强，而不中节者，又不可胜罪也，当是之时，纪虽危亡，然为庄公者，宜量其力之，如何可徃也则徃救也，力不可救，则不如勿徃而已矣，内空虚其国家，外无救于危亡，徒至于郎而次止焉，圣人罪其劳众，而无功也，书曰：公次子郎郎，左氏作滑，公谷作郎，当以公谷为定，左氏之例，曰：凡师一宿为舍，再宿为信，过信为次，春秋书次十六，未有舍信之文书，次但讥其次，不论其久也，左氏之例不通矣。公谷皆是。
四年春王二月夫人姜氏享齐侯于祝丘
春秋，诸侯相见，皆谓之防防者葢春秋之时，诸侯相见，以礼之名也，简礼而防者谓之遇，遇罪又重于防也二百四十二年之间，未有言享者，其因防而相享者亦不书，以防为重，则享不足校也，夫人无道而享齐侯，亦因防而后享也，然经不言防而言，享者姜氏，防齐侯又享之，播恶于二国之内，会已不可，况享乎？以享为重，故书享也，姜氏，齐侯之恶，不待贬絶而见矣。为庄公者，亦未免于有罪也，谷梁曰：享齐侯，所以病齐侯也，按：姜氏大恶，而公犹有罪，何独病齐乎陆淳曰：讥之，此説是也。
三月纪伯姬卒
春秋内女归，为诸侯夫人，则书卒，盖其尊卑敌公，公为之服，九月之服故也。中庸曰：期之丧，达乎大夫，三年之丧，达乎天子，葢以为诸侯，则有国君之尊，故于旁期之丧，皆降为大功，内女适诸侯为夫人，则于公有姑姊之亲，公为之服，九月服，春秋以恩録之，故书卒也，其有恶行则去，卒以示贬，明不足以録之以恩，郯伯姬是也，其贤行之着，若纪伯姬，宋共姬者，则着其始终之事，卒之详，以见其贤焉，纪伯姬隠二年归于纪，于是始卒书之者，公为之服，以恩録之，且明其无恶行也，谷梁曰：吾女适诸侯，尊同，则吾为之变，此説是也。
夏齐侯陈侯郑伯遇于垂
遇者，简礼而防义同隠八年，遇于垂按，齐，陈，郑三国之遇三，皆无事迹，今以经前后校之，当是之时，齐将灭纪而畏陈，郑救之，故齐侯为主，求陈郑为遇，以安二国也，所以知其必然者，葢郑于威，十二年，尝与鲁助纪及齐，宋，燕战于纪之国，都宋，齐败绩，陈又郑所与之国，故兼遇二国，结其驩心，而其下遂书纪侯大去其国也，然则齐侯将防人之国而畏诸侯之兵，至于求和而相遇，其亦不可胜罪也。
纪侯大去其国
孟子曰：昔者太王居邠，狄人侵之，事之以皮币，犬马珠玉，不得免也，乃告其耆老曰：狄人之所欲者，吾土地也，吾闻之也，君子不以其所以养人者害人，二三子何患乎无君？我将去之，去邠，逾梁山，邑于岐山之下居焉，邠人曰：仁人也，不可失也。从之者如归市，葢太王之所去者，邠之地尔，邠之人未尝去太王也，故古者去其国而能不失其人者，惟太王耳，后世亦有去国者矣，未闻其国人从之，如太王之去邠也，春秋书纪侯大去其国，説者褒之或遇，其实贬之，或失其真，皆未为得也。公羊之説最为诞妄，齐襄复九世之雠，而纪侯当絶灭是春秋，灭人之国，犹为贤也，此不近人情矣，谷梁曰：大去者，不遗一人之辞言，民之从者四年，而后毕也，若纪侯举国而去，不为大去，民尽从之，则当复建国，如太王之岐山，然春秋于此之后，纪遂不见，葢纪已灭矣，此不通矣，陆氏之徒曰尧禅舜，舜禅禹，非贤非徳，莫敢居之，若捐躯以守位，残民以守国，斯皆三代已降，家天下之意，若陆氏之徒以纪侯去国，为尧舜之心，虽三代不能及也，谷梁陆氏褒之，则过其实，公羊贬之，又失其真，俱未为得也。孟子曰：春秋无义战，彼善于此则有之，以此施于春秋，不独战伐之一事，盖春秋之意，孟子以一言尽之，彼善于此则有之，此极至之论也，春秋之时无徳而固守其位，无道而固持其国者，天下皆是也。终于一身之不保，而至于奔亡，生民之无辜而至于涂地，纪侯，于是之时，不忍闘伤其民而苟全，一身之爵也，使其弟以酅入齐，以存其祀，而脱身去之，宗祀复存，不可曰灭，其臣与民，未尝逐之，不可曰奔，圣人美其轻去，一身之位，而重举一国之民也，特变其文而曰大，去纪侯之所谓贤，葢春秋之时贤也，非孔子之所谓贤也，大去之，所谓褒葢春秋时之褒，非孔子之所谓褒也，太王去邠国人从之，邠之地亡而人未尝亡也，纪侯去国，国且至于亡，而人亦亡也，邠之人被太王之徳深如父母也，父母徃则子从之，故太王亡邠，不亡其人也，纪之人被纪侯之徳浅其为纪民与为齐民等耳，纪亦一君齐，亦一君去纪而归齐，则是失一君而得一君也，故纪侯去国，民不从之，纪侯亡纪遂亡其人也，春秋之贤，纪侯乃为当时忍闘，其民者设也，纪侯之贤，春秋之贤耳，非孔子之所谓贤也，葢去其国，而不若太王者皆孔子所未与者也，孔子论羣弟子之行，未常与之为仁，而管仲者，孔子谓之如其仁，葢管仲之仁，齐小白时之仁也，然则纪侯之贤，乃春秋时之贤尔，此不可不辨。
六月乙丑齐侯纪伯姬
仗大义而为小恶者，春秋之所诛也，齐大恶矣，欲为小善以掩之，又春秋之所深诛也，齐侯灭人之国，逐人之君，入其地为附庸，春秋之大恶，不可胜诛矣，乃于伯姬之卒，加恩之，将以掩其恶，而求善名也，然不能逃孔子之诛也矣，故春秋之作，所以公万世之与夺，正一时之是非，齐侯之于伯姬，众人之所谓善一时之所谓仁，然而孔子罪之，纪季之以酅入，齐众人之所恶，一时之所谓非，然而孔子与之，故心不纯道，则虽亡国之夫人不得为仁，志存乎善，则虽叛其兄而出奔，是亦为义，赵盾，反不讨贼，安知其弑不与谋，故书曰：赵盾弑其君，楚于已尝讨罪，然而遂欲县陈，故书曰：楚子入陈，心则是而迹非迹，虽善而情恶，一时所不能辨，众人所不能知者，春秋正之，齐侯有虎狼之行，而为妇人之仁，百十夫人不能偿，灭国之罪，乃欲一伯姬而掩覆其恶耶？公羊曰：虽遇纪侯，殡亦将之，葢公羊贤齐襄之行，终欲附成，其説假令能，纪侯遂足赎，灭国之罪乎？谷梁曰失国，故隠而之按书，齐侯之所以罪，齐侯耳，何谓隠之乎？
冬公及齐人狩于禚
公之父见杀于齐，公之于齐有不同，天之雠也，然而庄公忘其父之雠，而贪齐之利，畏齐之彊，元年主其婚，三年，臣防其伐，春秋一书之以见其罪，然元年之婚，见命于天，王虽有交，仇雠之罪，其责差轻也，三年，臣防其伐罪已重矣，然公犹未亲也，于是又亲与其臣狩于其地，盖公之不孝，而释雠也，于此为甚，圣人深疾之，书曰：公及齐人狩于禚，庄公释仇雠之罪，惟是为重也不曰齐某而曰人焉，又所以重之也。其父见杀于其国，而为子者乃与其臣狩于其地不同，天之恨则俄顷，忘之游畋之乐，则晏然为之，虽甚不孝，甚不肖者有所不为，而庄公安为之，圣人方曰：吾之君必无是行，必无是恶，安有其父见杀，而子从其臣游乎？吾之君不为是也，吾之君失礼之甚，不过与彼防者狩耳，彼微者，心不敢抗我而狩，我求与之狩，而后及之，故书曰：公及齐人狩于禚所以待之者厚，责之者详，则其罪之者深矣，公羊曰：重乎与雠狩也，谷梁曰：卑公之敌，所以卑公也，按不书，齐侯，实非齐侯也，不书其名，嫌以臣而敌我也，公谷之説皆非。
五年春王正月夏夫人姜氏如齐师
夫人姜氏防齐侯之恶，春秋皆据实书之，以其为恶之迹同，而罪无轻重也，或防或享，或如其师，一时之迹不侔，而为行之，恶则一春秋必异其事，而书之着其恶以信，后世耳，于是之时，齐侯将兵于外，而夫人奔之，不曰防者无前定之期也。不曰享者无相享之实也，不曰其地师之次，止无常也，经无讥刺之文，不待贬絶而可知其恶也。
秋郳犁来来朝
郳犁来僖，七年之小邾子也，于是之时，覇者未起，但为附庸，而居郳之地，附庸之君，春秋例以名书以其国附庸于大国，而爵秩之髙下裁能当大国之大夫，春秋，诸侯大夫，例书名，故附庸之君，未有爵命者，亦书名威十七年，公及邾仪父盟于趡，是也。犁来，自是之后，数从霸者征伐齐威公始请王命加郳，以子爵始自为小邾，故僖七年之来朝，书曰：小邾子，自称子之后，遂不复称郳，春秋亦不见其名也，朝者朝事，天子之礼，附庸虽卑，然亦无朝诸侯之义，春秋之时，朝礼咸废，而小弱者，奔走于大国，暴彊者，受人之朝，故凡书朝者，皆两罪之也。
冬公防齐人宋人陈人蔡人伐卫
以一字徧施于春秋，而不可推以为常者，惟人字耳，或书以为贬，或书以为褒，然皆随其事而可见其义执诸侯，执大夫，书人贬其擅，执无罪之人行，如匹夫也，杀弑君之人，及二国不盟而平善，其得众人之心，若举国皆欲之也，至于公之防盟，侵伐厯叙，诸侯之国，以为人者，又圣人之微意，而春秋之防防也圣人设礼，近尊者不得敌尊，敌尊则为僣，故为礼，以疎之逺尊者不嫌其僣，愈踈则不亲，故为礼以亲之，礼君沐粱，大夫沐稷，士沐粱，君沐粱，以粱为贵也，大夫沐稷，贱于粱也，士沐粱士去君逺不嫌其僣也，粱则同君，而礼益杀矣。公与族宴，则异姓为賔，膳宰为主人，主人代君者也，不使大夫而使膳宰，大夫位尊，代君为主人，嫌其逼也，膳宰士耳，士卑虽为主人，不嫌其逼也，设礼之意，如此者众，葢春秋亦用是也。鲁公而同他国会盟，侵伐他国，或使臣敌公，其臣虽大夫，不名也，书曰：人耳鲁公以一诸侯之尊，而屈与他国大夫，会盟侵伐，则耻辱之甚，不可言也，大夫之位，逼于君，而使得与我公会盟，侵伐也，则是我公为彼僣矣，彼且僣之，则是鲁公之位，与大夫等也，故其与他国大夫，会盟侵伐，类皆书人，若使防者从公则不嫌，抗公也，孔子之为是法者，葢以待有道之君也，君有道，则其政教必修，闻望必着他国之君，且将从我，我往从之，则彼必奔走而事我矣，若防者，然顺从无疑也。必无敢抗而来，敌我者矣，故春秋之间，以鲁公而会外臣者，未尝着其名也，必皆曰人焉，其有异之者，皆变例也。于是之时，公防诸侯之师以伐卫者，葢卫侯朔为公子黔牟所逐，求复其国，诸侯伐卫，以纳之也，伐卫之役，实纳卫侯朔于卫，然而言伐而不言纳，葢卫侯朔得罪于其国，国人逐之，于是天王，且使子突拒朔以救卫，则是诸侯之师拒天子之命而纳恶人也，拒王命不忠，纳恶人不义，不忠不义，无名之师，圣人所不与也，故没去纳朔之事，不与其拒王命而纳恶人也，春秋实纳君者，书纳纳子纠，纳防菑是也。彼书之者，虽有不当纳之罪，然未有拒天王之恶也，犹书纳以见其实，至其大恶而不可掩者，圣人反没去之，所以责之，尤深而罪之，尤切也。鲁公之弑书薨，夫人之奔书，孙意愈微而恶愈，着文益深，而罪益彰，此春秋所以为难也，糓梁曰：人诸侯所以人公按诸侯言人实使人耳，非诸侯自行也，若自行书诸侯之爵，其罪之者，不更明欤。
六年春王正月王人子突救卫
春秋侵伐者，皆罪之也，有能救之者，则春秋善之，以其志无恶也，然救之为道，当量其力之为何如？与其责之轻重也；在方伯之位，而诸侯之兵有无名而兴者，责当救之，而力又可也。起而救之，则固善矣，以弱小之国，又不在方伯之位，惟以我之同好我徃来之国如是而救者，则春秋之所不善，而圣人之所未与也，葢同室者，鬬则被髪缨冠而救之，可也；乡邻之鬬亦缨冠焉，则惑之甚者也，春秋书救者二十有三，救固圣人之所善，然无责而救又不量其力者，虽同出于救，而所以为救者异也。然救亦一名也。若其轻重，则皆随其事而见焉，卫侯朔譛，杀二公子于卫，即位数年，而见逐于黔牟，黔牟在位八年矣，去年之冬，齐侯帅诸侯之师伐卫，而纳朔天王，于是使其子突者救之，春秋之法，王臣而士者，书名葢王制，谓天子之元士视附庸，附庸之君，春秋书名，故王臣而士者亦书名，以明爵列同而轻重等也，书曰：王人则防者矣。又曰：子突者，贵之也，于是之时，周衰如此，而天王能征朔之不义，而助黔牟之当国，使子突者将兵救之，益善矣，然经不褒之葢，春秋之法，有褒则有贬，有善则有恶，褒一善，所以使善者劝，贬一恶，所以使恶者畏无空言也，天王者，天下之至尊而道徳之所从出，其善者众，不可以一善褒，葢褒者，有贬之辞也。天王可褒，则亦可贬矣。故春秋之义，天王无褒，非无善也，其善者一褒不足以该之也，天王无贬，非无恶也，天王之位，非为恶者居之，虽有恶不加贬焉，所以责天王，备而预为之嫌也。王人子突救卫子突之善，非天王之善也，子突善，则天王善矣，然救卫之事，王人之一善耳，未可以为褒凟，吾天王也，王师败绩于茅戎，王师自败耳，非茅戎能败王师也，故为王师，则无败其败者，自败也，春秋善天王之救卫，而书子突之字，贬王师之败绩，而以自败，为文葢曰：天王无褒，又其善不可掩也，则褒其臣，天王无败，又其恶不可讳也。则书王师之自败，所以推尊而责备之也，谷梁曰：救者善，则伐者不正矣，赵子曰：假令天王不正诸侯，岂得争之哉？此説是也。
夏六月卫侯朔入于卫
春秋之义，难者曰：入卫侯朔，内有公子，黔牟之难，外有子突之师，虽诸侯助之，不可以安而归也？故书曰：入春秋诸侯，失地则名卫侯于威，十六年出奔，于是始复其国，出入皆名，罪其以国君之尊，不能守位而见逐于人，以匹夫处之，故书名也，公羊曰犯命也。谷梁曰恶也，按失地之君，例当名不可更为义説。
秋公至自伐卫
春秋书至者，皆公反告庙也，其至或以前事，或以后事，皆无一定之法，盖人君之一出，或行数事，于其反也，不可以并告，但择其一事之重者告之，春秋因旧史，即书之耳，公羊曰：得意致防，不得意致伐，按公去年伐卫，纳朔诸侯之伐竟成，而卫侯竟入，非不得意也。公羊之例不通矣。
冬齐人来归卫俘
卫侯朔出奔于外，八年，黔牟已立为君矣，而诸侯帅师纳朔于卫，天子救之，不可朔，竟得入为君朔，以诸侯之兵，纳己而又得立，齐主其兵，于是以寳赂齐，使分遗诸侯，于是使防者分赂于鲁，葢朔尝得罪于其国，见逐于卫国之人卫己有君，又天王为援，为诸侯者，亦可已矣。乃相帅伐卫，而逐纳之，又取其寳齐主兵又为分，赂焉不着，齐人之归，则无以见齐主其赂，葢郜之大鼎，公自取之，不可以分过于人，卫之赂寳齐实取之，而分我故主，齐言之以重其罪，公羊曰：齐逊于我也，按纳君受赂，无可受之理，齐人归之，分遗我也，无相逊之事，左氏曰文姜请之，按经之上下，文无文姜请寳之事若有之，当纪其实，不当灭去，姜氏也，谷梁曰：分恶于齐也，按齐实来归，非分恶也。
七年春夫人姜氏防齐侯于防
按姜氏，齐侯罪均恶等，葢无轻重也，左氏曰：齐志也，葢犹以书地辨，彼我之志，不知圣人一书之以见其罪耳。
夏四月辛夘夜恒星不见夜中星陨如雨
常星经星也经星之于天，无时而不见，无云掩之而不见焉，异之甚者也，至中夜，而星陨如雨，又异之甚者也，故言常星之不见，则他星之不见可知也，星陨如雨，其陨者星耳，不知其为常星也，故不见者，知其常星陨者，不知其名也，如雨多也，自上而下，如雨然也，夜已不见，及中而陨，皆异之，当书者，常星当见而不见星，不当陨而陨，故常星以不见为异星，以陨而书也，左氏曰：与雨偕也，按书星陨如雨，但以名多之如，诗曰：祁祁，如云亦多之辞也。不可谓与雨偕也，公羊曰：不及地尺而复，按经书，其陨亦不见，不及地而复之，义谷梁曰着于上，见于下谓之雨，赵子曰：若其不多，岂得称雨？此説是也。
秋大水
大者非常之辞，非常而为灾，故书也，谷梁曰髙下有水灾曰大水，按若灾不及髙亦当书之，不以髙下为辨也。
无麦苖
春秋之秋，夏时之夏，夏之时，麦已大成而禾，苖方盛大水之灾，而麦也苖也皆无也，灾之甚者，故书之，二十八年，麦禾之无经书之曰：大大者非常之辞，麦苖之无以水灾而无也，灾之所不及者犹有存焉，不得曰大无也，麦禾之无书之于一嵗之卒嵗防而至于冬，一国之内，举无収也，葢大无焉不得，但曰：无也，故无麦，苖志于秋，见水灾也，大无麦禾，志之于冬见嵗防也春秋一字，圣人必尽心，无苟然者，左氏曰：不害，嘉谷也，按经先书大水，而后言无麦，苖，葢为害矣。一谷不登，民有受其饥者；谓之不害，嘉谷非也，公羊曰：一灾不书，待无麦而后书无苖，按圣人重谷，爱民为灾，而及民物者，春秋未尝遗之也，一灾不书，则陨霜杀菽，亦一灾耳，何为书之乎？此非也。
八年春王正月师次于郎以俟陈人蔡人
春秋书次皆讥也，庄公于此，将有围郕之事，尝欲与陈，蔡偕行，而陈蔡不至，故次于郎，以俟之，凡次皆有待也，春秋书次一十有六，未尝有言，俟者于此书之葢，圣人深疾之也，郕于鲁为同姓之国，庄公无亲亲之恩，率诸侯以伐之，春次于郎，以俟陈人，蔡人我俟之也，及齐师以围之，我及之也，郕为同姓，而率诸侯伐之，其为志者皆我也，所以重内之罪，而深疾之也，公羊曰：次不言俟记，不得已也，按春秋事皆据实未有无其事而加之谓之记，不得已非也，谷梁赵子皆谓陈蔡将来伐，故次于郎以待之，今按经前后无与陈，蔡，相违之迹，安得来伐之事乎？葢皆不明，将邀陈，蔡以伐郕，而陈蔡不至，故次于郎，以俟之尔。
甲午治兵
治兵，习战也，出曰治兵，入曰振旅，治兵之法，壮者在前，老者在后，先武勇也，振旅之法，老者在前，壮者在后，明少长也，周礼治兵之法，行于中秋，遂以狝田焉，振旅之法，行于中春，遂以搜田焉，无非事者，夫民勤动于四时，而无一朝之休也，又兵不可施于无事，而田不可废于四时故猎，且习兵示战，事之不可忘，而祭祀之不可失也。春秋之法常事，不书失礼，非常则书之，庄公之志在伐郕，以灭同姓之国，非时而治兵于外，劳苦其民而有意于侵伐失礼，且非常也，故书曰：甲午，治兵志不时，且明其不当治也，左氏曰：治兵于外，礼也，赵子曰：兵车之众，非庙中所容，按公非时治兵志灭同姓，春秋书以罪之尔，左氏谓之礼，不亦妄乎？公羊曰：祠兵为乆也按经治兵之义，其礼甚明，不得曰祠兵也，又曰：吾将以甲午之日，然后祠兵，于是按实，以甲午治兵，故书之尔。安得为乆之事乎？谷梁曰：治兵而陈，蔡不至矣，兵事以严终，按治兵，本为围郕，非为御陈蔡也，若以御防而严，终乃是得礼，春秋何用书之乎？谷梁葢以俟陈，蔡为预防之，故迷误耳。
夏师及齐师围郕郕降于齐师
二国将卑师众，故皆称师及者，内为志围者，以兵环之也，郕者鲁同姓之国，庄公志灭同姓，求与齐师同往围之，然而郕独畏齐之彊也，降于齐焉，庄公连年，治兵求伐，同姓徳不足以怀来，威不足以畏服郕，又畏齐而独降齐也，公之恶可知矣。春秋降有二例，齐人降障障，力不敌，齐彊降之也，郕降于齐师，二国势均力敌，然郕不降我而降齐，非齐能使之降，郕自降耳，鄣见逼于彊齐，无有助齐伐者，书降鄣，所以专罪齐也，郕见围于齐，鲁；齐，彊而鲁弱，归鲁则齐怨归齐，则鲁不能争，决志降，齐所以兼恶鲁也，鲁之国小而力弱，又无道以伐同姓，至其降也，又归于齐焉，齐非无罪也，其重鲁也，以不降我而见降，齐之顺也，左氏曰：君子是以善庄公，盖以庄公不从庆父之言，不伐齐归也，齐彊鲁弱，与之同围，而郕独降，彼就令伐之，势必不敌，量力而止，又何足善率诸侯而伐同姓，罪岂小邪？若令庄公能知己之不徳乃是贤君，安有防仇雠而伐同姓之事也，左氏之説妄矣公羊以郕为成，曰：讳灭同姓也？按：成当从邑公羊经误之故生此説果为之讳，当没去其事，不得改国名也。若变改其国名，则后世何从知之乎？又曰：不言降齐师，辟之也，按郕实降齐，不降鲁为鲁辟之，何也？内恶书之有甚于灭，同姓者矣，谷梁曰：其曰降于齐师，何不使齐师加威于郕也，按围郕，实有二国，不言降齐，则若兼降齐鲁矣，谓之不使加威，亦非也。
秋师还
春秋之例，事毕而非其志者，书还，事未毕而遂反者，书复事成而告之庙者，书至书还者，四文，十三年，公如晋，公还自晋，郑伯防公于棐，文公之还，所以见防郑于棐，未及告庙，不可书至，已盟晋侯，不可书复宣，十八年，公孙归父如晋，冬归父还自晋，至笙，遂奔齐，聘事已毕，不可书复反未告庙，不可书至襄，十九年，晋士匄帅师侵齐，至谷，闻齐侯卒，乃还，亦侵事不成而反也，春秋书还者四，皆事毕而非其志也，庄公自今年之春，次于以俟陈，蔡，甲午，治兵夏及齐师围郕，郕降于齐师，郕为鲁同姓之国，庄公志欲灭之，陈；蔡，不至，又治兵及齐侯围之，其志在于得郕也，然郕畏齐之彊轻，鲁之弱卒自降于齐也，荘公之师，自正月出于外，至秋始反，志在取郕，而郕不降于我，围事虽毕，而所志不就，故特曰：师还，公羊曰：善辞也，案惟士匄之还，得不伐防之善，若师还，乃鲁之大恶，何得更为善乎？谷梁曰：还者，事未毕，复者，事毕，案书还者四，皆已毕之事，无有未毕者，赵子疑例，或倒之耳，赵子曰：凡师还告庙，则书重之也，记是以着非又二百四十二年，唯一处书，师还告庙，可疑也，案告庙者，当书至，不当书还，赵子自云可疑，又着告庙之説非孔子阙疑之意也。
冬十有一月癸未齐无知弑其君诸儿
按无知之弑，义同隠四年，卫州吁弑其君完未命，故不书氏也，谷梁曰：以国氏者，嫌也。弑而代之也，按未命之大夫，例不书氏，若宋督弑其君，未尝代之，然亦以国氏谓之嫌，非也。
九年春齐人杀无知
无知弑君之贼，称人杀之，讨贼之辞也，无知尝弑襄公而自立，逾年，然齐之臣子以贼讨之，虽为君，不得以君称也，谷梁曰：无知之挈，失嫌也。按未命之大夫，例不书氏，安得曰：失嫌哉。
公及齐大夫盟于蔇
春秋之义，鲁公及外大夫盟非外大夫之罪，则书人不言其名者，成二年，盟于蜀，是也。外大夫及公盟而伉公者，则没公而书名，若但与者防也庄二十二年，及齐髙傒盟于防，是也。葢曰：诸侯君也，外大夫臣也，诸侯之为君，苟在于天子之天下，皆可以君称也，大夫之为，臣虽在于外，诸侯之国，葢亦臣尔，故君有常尊，臣有常卑，所以正君臣之分，而防僣乱之萌也，以大夫之卑，而敌诸侯之尊大夫之罪也，明书大夫之名，以着其罪，没去我公之号，示不与大夫之得僣也，以诸侯之尊而求与大夫盟者，则鲁公之罪也，明书鲁公之及以着其罪，没去大夫之名，以人书之，不与大夫之敌，诸侯若防者，则不嫌也。公及齐大夫盟于蔇，既书公矣，又书大夫而不名，公则有罪而大夫无嫌也。于是之时，齐襄见弑，无知见讨，小白在外而未入，大夫専政而无君，鲁公求与之盟，齐无君，不可待君而盟也，故公及大夫盟焉，庄公父见弑于齐，不以复雠为念，而为齐立君，又屈诸侯之尊，以与大夫盟，公则有罪矣，齐之大夫，无君于上，而公子在外，辞不盟，公惧，其见讨也，故以一时之权，伉公而盟于蔇，圣人深察，人情之难，而尽一时之变也，公则有罪而大夫无嫌，故变例而书之，曰：公及齐大夫盟于蔇，公羊曰：何以不名？为其讳与大夫盟也，若使众然按大夫不得盟，公若存其义，当曰：齐人不得曰大夫也，既书大夫，则非讳矣，若使众然，又何义乎？谷梁曰：可纳而不纳，恶内也，范寗非之曰：不纳，子紏为内恶，是仇雠可得而容也，此説当矣。
夏公伐齐纳子纠
公谷二传皆作纳纠，惟左氏作纳子纠，据下文有齐人取子，紏杀之，此当以左氏为定也。左氏载无知作乱之后，二公子皆出奔，紏奔鲁，小白奔莒，紏与小白俱襄公子而紏为小白庻兄无知之乱，二公子皆出奔，齐人既杀无知，则齐之当立者，公子紏也，庄公于是盟，齐之大夫，将纳紏焉，然而外有小白之难，内之大臣或不同心而立，紏公又伐齐，纳之，春秋之义，纳者不宜纳也，威公见弑于齐，齐之于鲁有不同，天之雠仇雠之国，无时而可与通也，庄公忘君父之大雠伐齐，而纳雠人之子，书曰：纳者不宜纳也，公子紏虽非嫡长，而威之庻兄襄公见弑而无知见讨，于是之时宜立者莫如子，紏庄公纳之，虽不得于义而宜嗣齐襄，而为君者惟紏焉，故曰：子紏书纳者，见庄公纳之之罪，书子紏者，言其宜为齐君，郑世子忽卫世子蒯聩其归纳也，皆称世子，以其常有世子之位，其归纳也冝焉故曰世子紏之纳于齐，亦宜为齐君也，不曰世子，非世子也，不曰公子嫌其若众，公子无得立之道也，特书子紏以见其冝立也，公羊曰：何以不称公子？君前臣名也，按公羊之意，盖谓紏之不称公子？以其在鲁公之前也，公子紏非鲁，臣何得？曰：君前臣名，但称齐公子，亦复何伤！此非也。谷梁曰：恶内之説范寗非之当矣。
齐小白入于齐
孔子曰：威公九合诸侯，一正天下，又曰：微管仲，吾其被髪左祍矣，盖威公有大功于天下，虽孔子之圣，犹谓当时无之，将不免于夷狄矣，若威公之事冝有取于孔子矣，然孔子之于春秋，于威公之恶，未尝以一辞假之，于是之时，威公始入于齐，而经书曰：入盖小白外有子紏之难，内无国人之助，其入于齐，未可以安而入也？书曰：入与卫侯朔入于卫等耳，威公小白有大功于一时，而天下受其赐者，凡数百年，然于其入也，与兄争国，而竟杀之，圣人方诛其杀兄，争国之恶，则不与其功，至论其攘夷狄，尊中国之效，又盛称其美，葢圣人以谓功则可取，而行犹诛之，则同于大恶，谷梁曰：以恶曰入，按许叔入于许，春秋以复国，字之不可，曰：以恶也，小白之恶见于杀子紏，不在于入，入者，但志其难耳，谷梁之説非也。
秋七月丁酉齐襄公
春秋之义，弑君贼讨则书，襄公见弑于无知，齐人已讨，无知杀之矣，不于无知之已，杀书者，葢齐乱，公子争立，不以时也，于是小白之入始之，故书尔。
八月庚申及齐师战于干时我师败绩
及齐师战者，公及之尔，不曰公承，上文公伐齐也，先言伐而后战，则战者公也，春秋省文，故不曰公，及齐师也，春秋之义，内不言战，言战则败，二百四十二年之间，未有内言败绩者，干时之战，书战书败，此春秋之变例，而圣人之新意也，庄公父见弑于齐，齐为仇讐仇雠之国，无时而通，荘公，受公子紏之来奔，志欲纳之，已盟，其大夫伐齐，而纳紏矣，而公子小白先之，既忘其雠也，又不量其力，而与齐战焉，战不胜而至于败，师徒崩丧，而子紏不免于死，为荘公者，其罪如何也荘公有诸侯之位，国君之尊，民人之所瞻望，一国之所矜式也，父之仇雠，则忽而忘之，仇雠之子，则决而纳之，既不果纳，又战而败其师焉，不同天之雠，已不报，而与之交矣，无辜之民，又驱之战而至于败焉，十二公之间，二百四十二年之乆兴师之恶，未有甚于荘公者也，内不言战，战不言败，鲁史之所以待鲁公之法也。若荘公之行，盖非鲁公之所冝为者书战，书败，盖曰我君之所以至于是者，由其不君也，春秋之法，自周无出天下者，天王之天下也，天王而在天下，则所在皆其有也，虽出而在天下，不在于四夷，皆未可出言也，惟其自絶于天王之位，则书出也；僖二十四年，书曰：天王出居于郑，夫以王臣之防，于其奔也，犹不曰出天王，而居于郑，遂曰出焉，盖天王得罪于母，至辟子带之难而出居郑也，天王者教化之本，而孝悌之所出也，天王而得罪于母，则不孝矣；不孝之人，何以为天王乎？书曰：天王出居于郑，以其得罪于母，而自絶于天王之位也，荘公忘君父之雠，纳雠人之子，不孝于父也，不孝于父者，自絶于诸侯之位，书战书败，见君之不君也，不孝于母者，自絶于天王之位，变而书出，见王之不王也，一国之尊者君也，天下之大者，王也，曰：君曰：王则至尊，至贵之名，至顺至孝之称也，襄王得罪于母，则书出荘公纳雠人之子，则书败，盖曰不孝之人，大之则不可以为天王，小之则不可以为国君也，于此见圣人之笃于孝也深矣，公羊曰：曷为伐败？复雠也，荘公实纳雠子而败，故书以罪之，无复雠之意，何得推言复雠乎？
九月齐人取子纠杀之
杀子纠者，齐侯也，而经言齐人春秋之义，杀兄者称兄杀，弟者称弟，杀世子者，称世子，以明骨肉相残也，子纠者，齐侯之兄又不书，兄而书子纠，皆春秋之变例也。防公既弑无知，既讨冝立为齐君者，莫如子纠，未入而小白先之，荘公纳纠至于战，至于败绩，子纠，竟不果纳。而小白竟为君，小白篡兄而立战而败之，亦可以已矣。小白又乗其胜势以胁于鲁，必取紏而杀之，圣人深恶，小白之篡，而罪其杀，兄之恶也，深闵子纠之，当立而不可，又竟杀于弟也，特变例而书之曰：齐人取子纠杀之，小白入齐，已为君矣，杀子纠者，小白也，不曰齐侯，而曰：齐人若曰冝立于齐而为齐侯者子纠也，子纠不幸，见篡于弟而不得立，篡子纠者不得，曰：齐侯虽其位，齐侯其义，则齐人尔子纠，有当立之义，独小白者篡之，虽不得于一时，不害其得立之义也。曰：子纠者，若曰：是真齐侯之子而冝立于齐者也，不曰取其兄纠杀之者，其重者，子也，言子则有当立之义，篡之者同篡君也，但曰：兄焉，则当立者不明也，举重者言之，故曰子纠，尔不曰杀子紏，而曰取子纠杀之，又所以重之也。子纠不得立于齐而寓于鲁，葢一匹夫尔，小白弟也，既篡其位，又战而败之矣，庻长之兄当立之君，使之为一匹夫而寓于鲁罪，不胜诛矣，又忍取而杀之耶？齐人取子纠杀之，孔子书之三致意焉，所以深疾，小白而甚怜子纠也，小白虽为君矣，不书齐侯，而曰人焉，不与之为君也，子纠兄也，不曰其兄而曰子纠，特明其当立也，齐杀之尔，不曰齐人杀子紏，而曰取子，紏杀之，所以罪小白之可已而不已残忍，必杀之也，左氏曰：子紏亲也，诸君讨之，公羊曰：胁我，使我杀之也，谷梁曰：犹曰取其子紏杀之尔，绎三之意，葢皆曰：鲁杀之，其言取者，着齐之意也，按论语子路，子贡皆曰：威公杀公子纠，则杀之者，齐威也，非鲁也，春秋记事，皆据实书之，未有无其事而虚，如其文者，若实鲁杀之于经，当有异辞，不得，但曰：齐人也，三之説皆非。
冬浚洙
洙者鲁城北，水名也，庄公伐齐，纳子纠不果，于是畏齐报之始，浚洙为备，浚深之也，春秋之义，凡兴作书之者，皆有罪，庄公忘仇雠而纳雠，人之子战，至于败，又畏齐人报之役，民浚洙以为备父之雠，则不复国内之人，驱之战而败矣，又于其疮残未复之际役之，盛冬而浚洙，庄公一举事而为罪者不可胜数，春秋一书之以见其恶于后世也。
十年春王正月公败齐师于长勺
春秋之义，内不言战，言战则败，内与外战，而败外师者，直书曰：败也，以明内无可敌之道，来斯败之矣，败必称师重其君，以无辜之众，驱之战，而又使之败也，庄公去年纳紏，伐齐威公，小白既入而报，其见伐之役，来战于长勺，而庄公帅师败之，故书曰：败齐师于长勺，谷梁曰：不日，疑战也，按春秋不以日月为例，详略因旧史尔，疑战之例不通也。
二月公侵宋
春秋之例，不声其罪曰侵，声其罪曰：伐公羊曰：觕者曰侵，精者曰伐，葢以谓凡书伐侵者，皆辨其意之精麤也，精麤之意，何以见之？春秋据迹而定其名，尔谷梁曰恶之，故谨而月之按，日月详略，自非义例所存，皆不通也。
三月宋人迁宿
春秋迁有二义，某迁于某，其国自迁，或见逼于彊，大迁以避之也，卫迁于帝邱是也，某人迁某，迁其国为已附庸也，宋人迁宿是也。宿近于宋，宋大而宿弱，迁宿而为其附庸，故曰迁也，宗祀不忘，不可，曰：灭国不复见，不可曰取，凡迁者皆两罪之也，诸侯受地于天子，国于先君不能以道，守位以徳怀民而见廹于彊大受制于同列，去南靣之位而为之臣，屈诸侯之尊而为之，附庸之国，为之迁者，未免有罪，迁人之国者，葢不可胜诛矣，不书爵，书师而曰人者微之也，诸侯而匹夫行不以诸候待之，曰：人微之也，齐迁阳亦其例焉，公羊曰：以地还之也，按迁之为附庸尔，何论还与不还乎？谷梁曰：迁亡辞也，按迁之者，移徙之名也。谓之亡，又非也。赵子曰：徙而臣之？曰：迁某此説是也。
夏六月齐师宋师次于郎公败宋师于乗丘
公正月，败齐师于长勺，而二月侵宋，齐纳紏之恨，不释而宋见侵之怨方兴，故齐，宋之师，防次于郎将，伐我公乗二国之未至，先败宋师，而齐师亦还也，不书侵伐，方次而侵伐未成也，不败齐师，但败宋师，而齐师不败也，谷梁曰：畏我也？按：齐，宋，皆大国二大国，合而伐我，亦无畏矣。但其伐事未成，故防实而书次谓之畏我，非也。
秋九月荆败蔡师于莘以蔡侯献舞归
禹贡九州，曰：荆及衡阳惟荆州，宣王采芑，诗曰：蠢尔蛮荆，大邦为雠，葢荆州于尧舜之时，常为中国九州之地，至宣王之时谓之蛮荆而雠之，则荆，不为中国亦已乆矣春秋自庄，十年始见于经十四年，荆入蔡，十六年，荆伐郑，二十三年，荆人来聘，犹称荆也，至僖元年，楚人伐郑，自伐郑之，后遂称楚，不复言荆矣，杜预曰：荆者，楚之本号，后改为楚，此説是也然春秋于其败，蔡师入蔡伐郑，不书人，而以国言之者，所以夷狄之也，若狄伐邢，狄入卫之类是也。荆者夷秋之国。
賔于南服，于周之盛时，犹为中国之患，至其衰弱遂乗中国之无人，侵陵中国，至执诸侯，而用之防而刧中国之盟主，侵伐围灭，无所不至，故春秋于其始贱而外之不列于诸华，至其渐盛则称人，称爵同之中国矣，葢圣人所以深罪中国，非进楚也。
冬十月齐师灭谭谭子奔莒
春秋之法，灭有三例，国灭而其君死之者，书灭庄，十三年，齐人灭遂是也。国灭，而其君出奔者，书奔齐师灭谭，谭子奔莒是也。灭其国，以其君归者，书归僖二十六年，楚人灭防，以夔子归是也。春秋之义，就其可责者，责之不责其所不能也，彊大之国，以兵加弱，小之诸侯，而夺其土地，有其人民絶其宗祀其国之君不能守，以死继之，则灭人之国而杀人之君，其罪不容诛也，国为之灭，而身为之死者，非无罪焉，圣人方深诛灭者之罪，不得少缓死者之责也，故灭而其君死之者，但书曰灭不更出，死之名以深罪，灭其国，而杀其君，天子之土地，已不能守先君之宗社，又不能全爱其一身之死而蒙耻忍辱，奔亡于外者，则书灭书奔罪，其不死社稷也，国为之灭，而人民为之有也，宗社又不能全焉，则是有不同，天之雠而莫之耻也。乃苟完，其一身随之，归而为之臣，盖其罪不可胜诛矣，故书灭书归，又书名也，国为之灭者，非其罪也，以其君死之，则灭者之罪，重而死者之责轻，不得更书，灭者之名也，国灭而不能死，固已有罪矣，以其奋然出奔，不为仇雠之屈，则比之随军以归者，罪差杀焉，又欲深明灭者之罪，故亦少寛奔者之责，但书奔而不名焉，国灭而随之，归者则已，大恶矣，然灭人之国者，非无罪焉，故灭人之国者，其例则三而其罪则一，为人所灭者，其罪则一，而其去就之轻重，有三科焉，此春秋所以辨罪恶之浅深，而示诛责之轻重也；齐师灭谭，称师将卑师众也，谭子之奔不言出，皆自我也，故自我言，出谭子之国灭矣，尺地非其有也，安得无国而出乎？春秋之例，国灭无出，无国可出也，左氏之例曰：用大师焉曰灭，按春秋絶祀者书灭，前后用大师者多矣，岂得书灭公羊之例曰灭，上下同力者也，按侵伐同力者众矣，灭以同力为例，亦非也。按凡灭者，当从赵子之例，覆邦絶祀曰灭是也。
十有一年春王正月，夏五月戊寅，公败宋师于鄑，去年之冬，宋师尝败于乗邱今年之夏来报其役，公复败之于鄑也，左氏于此发例，曰：凡师，敌未陈曰败某师，按此之例，止可用于鲁，不可施之于外，春秋鲁凡八败外师，岂能専于未陈而败之乎？又曰：皆陈曰战，春秋于外，诸侯言战，言败绩，惟内败，则没而不书，但曰战而已，皆陈之例，亦不通也，又曰：得隽曰克，按春秋二百四十二年之间，惟有郑伯克叚一事而已，盖孔子以郑伯不教其弟，至其叛也，又徒胜之克者能胜之名尔，春秋得隽者岂少哉？何独郑伯之于叚也，又圣人之意于侵伐之事，常欲絶其原，使之不至于此，若以得隽别之，则似教人以战也，此例又不通矣，又曰：覆而败曰：取某师，案春秋取师之例，亦止有隠十年，宋人，蔡人，卫人伐戴，郑伯伐取之，一条而已，二百四十二年之间，覆而败之者冝不少也，然止着其一条，此例不通矣。左氏之例，条惟大崩，曰败绩，京师败曰：王师败绩于某，似与经合，然亦未尽其义也，谷梁曰：其日成败之也，案谷梁以日月为例，以不日者为疑，战日者为成败，日月之例，既已不通，又经言败者，直为内辞尔，不可谓成，不成也，又曰：宋万之获也，按僖元年，公子友败莒师，获莒挐，经书获也，若于此实获宋万当书之不得，没去其事也，经不书，安知其获哉？谷梁之説妄矣。
秋宋大水
大者非常之辞，水之为灾，非常故曰大水也，春秋书曰：大水者八，外大水，唯此尔，按左氏之意，以为公使吊之，故书尔，谷梁曰：王者之后也，盖曰外灾不当书，宋为商后，故特书之尔，公羊曰：及我也。盖亦曰外灾，不当书于鲁史，此以书者，以其灾及我故也，三之意，大抵推寻孔子未修，春秋之前外事，得书之迹，尔春秋者，孔子已成之书，其详与略，但当防所书解之尔，若更寻未修之事，则亦有所不知，纵使解之，或通已非孔子阙所不书之意，沉称之未尽通也，如左氏之説则是外诸侯之灾患，皆当吊之，吊之辄书，春秋岂能尽纪之耶？如谷梁之説则是外灾，惟王者之后，书尔如庄二十年，书齐大灾，岂齐亦王者之后乎？如公羊之説则是外灾及我，则书如僖，十六年书，陨石于宋五，六鹢退飞，过宋都，岂是石鹢之异，亦能灾我耶？皆不通矣。按春秋者，孔子因鲁史成之，其详略皆同旧史，葢孔子亦曰：吾犹及史之阙文，则是春秋之文，无妄加之者矣，旧史所载，孔子因之以为惩劝，尔其若未修之前，不可复加也。故强知之，亦或疑而不通，葢不知其所不可知者，孔子谓之知，若三家者，或未知乎？
冬王姬归于齐
春秋一十二公之间，二百四十二年之乆书王姬之归者惟二，又在庄公之时，而归于齐，盖庄公者，威公之子也，威公见杀于齐，庄公亲为之子，而不为之复雠，又为之主，其婚焉，夫仇雠者，义不与之同，天不复之于其人，当复之于其国，不复之于其始，当复之于其后，庄公父见弑于齐而为齐主婚父之雠，则不复而仇雠之人，惟恐其祀之絶圣人深罪，庄公尽礼于雠，而无恩于其父也，则一书之以见其恶元年之王姬书单伯之逆，筑馆于外，而此独亡者，盖元年之时，庄之父新，见杀于齐，创巨痛深之际，于仇雠者之婚，而人逆之，筑馆待之，失礼之甚者，故详书之以重其罪于此，王姬之归，非无逆者矣，然不书于经者，仇雠之人已易世，于其子孙之婚，但择其重者书之尔，左氏曰：齐候来逆，共姬按经，不书逆，常事得礼，不书尔，谓之因逆而书，又非也。公谷皆曰：过我也，按鲁实主其昏，非但过我也，书之所以深罪，庄公世交仇雠，全不念其父尔，三皆非。
十有二年春纪叔姬归于酅
春秋内女之贤者，惟纪叔姬宋，共姬尔，叔姬为伯姬媵，法不当书，春秋贤之，故备书之也，隐七年，叔姬始归于纪，至荘三年，纪季以酅入于齐，四年，纪侯大去其国纪之国亡矣，而宗祀仅存于酅焉，叔姬念纪之，宗祀幸存也，于是自鲁归之纪侯，大去则叔姬，无夫土地已亡，而国为附庸，则叔姬之奉不给，为叔姬者，惟宗庙社稷之是依，圣人贤之书曰：纪叔姬归于酅，以奉养为意乎？则鲁大而酅小也，以纪侯为归乎？则国亡而夫去也，然则叔姬之归，归其宗祀而已，叔姬尝自纪归鲁矣，而经不书之，以其国亡，则吾女义当归也，常事无所书，于是之归，则其贤行之着，在于此尔。不曰叔姬，而曰纪叔姬者，以明徃时归纪之叔姬，今归于酅，若不加纪，则嫌于它叔姬也，公羊曰：隐之谷梁曰：喜得其所，按春秋大法所系，不可因鲁侯之忧喜，特加此文也，公谷皆非。
夏四月，秋八月甲午，宋万弑其君捷及其大夫仇牧，春秋死难之臣，三人而已，孔子书之，无异文也，夫以春秋之时，臣事君不以其道者多也，至逐君以求利，卖君以全身，三人者，立人之朝，食君之禄，君存与之，存存君死，与之俱死，春秋弑君二十有四而死，君之难者三人而已，若三人者投万死，以赴君之难，难不果救，以身死之，而又在春秋之时，葢贤者不可议矣。然而孔子书之无异，文者葢孔子曰：以道事君，不可则止，又曰：既明且哲，以保其身，事君而至于杀身，孔子不为也，事君之日久，则君必信我，而言必用也，然小人犹在于朝，而君犹任于小人，则其道必不行其言，必不信矣。道必不行，言必不信，犹在其位，是苟禄者也，非以道事君者也，苟禄而事君，固位而见杀，孔子又何褒乎？三人者之谓善，乃孔子为不能死者设尔，非孔子之所谓善也，孔子之谓善，以道事君，不可则止者也；既明且哲，以保其身者也，孔子皇皇乎七十余国，孟子奔走，齐，梁之郊，既未尝遇亦未尝死也，然孔子亦不贬，此三人者，以为不得不少进，三人者以激时人之不死者也，然亦不遂褒之者，非吾道之极致，若遂褒之，则若圣人之道，至是而止矣，在易咸者，感也。感物必以心，不以心者，物必不感，以其感之外也，初咸其拇，二咸其腓，三咸其股，皆不得感之道，以感者在下，未至于心也，至于四则心矣，然又曰憧憧往来，朋从尔思，孔子解之曰：未光大也，盖犹以为感之未也，至于心亦以已矣。然犹曰未光大也，则感者不可以心，无心于感，又感之盛也，故未至于感者，责之以心已至于感者，责之以盛拇，腓股，则不若心，憧憧之心，又不若无心之盛也，逐君以求利，卖君以全身，则三人者必不为，而春秋之所善也，以道事君，不可则止，则三人者不能也，暨明且哲，以保其身，又三人者不至也，故取之，以春秋之时，则三人在可褒之域，格之以圣人之道，则三人犹未备焉，此春秋所以进之而无襃，书之而未善也，公羊曰：贤谷梁曰闲也，此説皆是矣。然亦所未尽也。
冬十月宋万出奔陈
春秋之法，弑君之贼，有能讨者，则书人以明弑君之罪，无所可逃，逆人伦，非人类，凡为人者，皆得诛之，一时之臣子不能讨贼，则君不书，以明臣子之责，有所未尽，则虽犹不也，弑君大恶之，人不见诛于一时，则孔子之于春秋，不复重出其意，以谓君亲无将，将而必诛，君已弑矣，一时之臣子，又不讨贼，则是悖乱之恶，人得行其志，而人伦将，至于亡矣，故以弑君之贼，时未能讨，则孔子不复书之，欲其即诛于一时也，宋万已弑其君，杀其大夫其国之臣子不即讨贼，使之出奔，则是其臣与子无恩于君父，而纵之使奔也，宋万之罪不容诛，书其出奔，所以深罪，夫宋之臣子也，左氏曰：宋人醢之，若是则宋尝讨贼矣，若宋实能讨贼于经当书，宋人杀万，不得更书奔也，按经但言出奔，左氏何从知其讨贼乎？此妄矣。
十有三年春，齐侯，宋人，陈人，蔡人，邾人防于北，杏威公自九年入于齐，于是始为北杏之防，齐侯称爵而诸侯皆称人者，葢威公将兴覇业，诸侯未甚信向，齐威欲过，为谦逊以求诸侯？故亲屈其尊，以防诸侯之臣，诸侯之臣，葢皆大夫矣，然不书其大夫之名者，亦以大夫之位，去君近，嫌其敌君，故不出其名也，诸侯之尊虽在于天下，皆得以尊称也，大夫之卑，虽在于诸侯之国，亦不得伉君而防盟，故凡诸侯防大夫者，皆杀大夫之号，而称人以明大夫不得敌，君若防者，则顺从无疑也。当是之时，齐威将伯诸侯，未甚尊之，但遣其臣徃尔，齐方求诸侯，亦不卑之而与之防也，圣人欲正君臣之分，辨上下之常，以大夫不得敌君，特降之曰：人也，谷梁曰：齐侯，宋公也，按谷梁经文，亦作，齐人左氏，公羊皆作齐侯，此当据多者为定，然谷梁谓之宋公，经当书之不得，没去其称也。
夏六月齐人灭遂
齐威自灭，遂之后歴荘闵二十年，伐宋，伐郳，伐郑，伐我西鄙，伐徐，伐卫救郑，降障伐山戎，救邢迁阳，皆称人救邢城，邢但称师至，僖四年侵蔡，遂伐楚始书曰：齐侯此孔子之微意，夫春秋之时，王室衰，中国弱，诸侯无道，夷狄侵陵，于是之际，能帅诸侯以尊王室，攘夷狄，以彊中国者，惟齐威公而威公又以其私而报平生之雠，夺诸侯之土，行师二十余年，始伐楚，以责包茅之不入，而彊中国之威，故伐楚之前，悉贬之曰人，曰：师伐楚之后，遂以爵称之，谓其一正天下也，春秋时诸侯无道而行师者多矣，而经未尝去爵以贬之，至威公之盛，而圣人罪之尤深，责其可责者也。春秋之义可责者，责之余年，称人者微之也，至侵蔡，遂伐楚，方纯以伯者之义，许之，齐人灭遂不言，遂之君者，其国见灭，其君死之，不出死者之名，所以深见灭者之罪也，谷梁曰不？曰：微国也，案春秋褒贬，不以小大为之轻重，国微者不日，则是春秋轻重，系之小大也，此葢推日月之例有所不通，故妄为此説也。
秋七月冬公防齐侯盟于柯
鲁与齐为世雠，又小白之入鲁，纳子紏伐之，至于屡战，则齐鲁不和久矣，于是齐威求伯，欲与鲁平，故为柯之盟也，左氏曰：始及齐平，是也。公羊载，曹刿刼盟之事，以谓齐数侵地而齐，遂归汶阳之田，按实侵地，经当书其所侵齐，实归田经，当书其所归，今经无其事，未可遽信，赵子曰：其事迹既妄，不可以训，此説是也。
十有四年春，齐人，陈人，曹人伐宋，夏，单伯防伐宋，宋背北杏之防，齐威帅诸侯之师伐之，经书，齐人者葢威公初兴伯业徳政不修而専以兵胜天下，春秋贬之，凡用师，皆书齐人陈曹小国，其势不敢使微者随从齐威，然亦称人，葢威公伯者之盛，其用师且贬，而称人则随从，其侵伐者，亦不得称爵也，春秋用师之盛，未有盛于齐威，然春秋贬之，则其不逮之者，可以类推也，圣人不悉贬之，而择其最盛者贬焉，又见圣人深恶于行师也，单伯内臣也，内臣而命于天子，受地于畿内，故书地书字，尊天子之命，比之王，臣又以别于诸侯之大夫也。书防伐者，葢诸侯伐事已成，而单伯后至也，左氏曰：诸侯伐宋，齐请师于周，夏，单伯防取成于宋而还，按左氏于单伯，逆王姬经误为送，因以单伯为王臣，至是见经防伐之事，欲附成其説故以为齐请师于周，而单伯王臣防之也，元年之逆，王姬亦鲁臣逆之尔，于此防伐宋，亦鲁臣防之也，去年之冬始，及齐平，而盟于柯，于是伐宋，内臣防之无疑也。若王臣则鄄之防，不得更书，单伯防请侯也，推寻前后左氏之説不通葢左氏，不知诸侯之臣受地于畿内则书字，故妄为此説也。
秋七月荆入蔡
荆者，楚未改，号之称也。不称人不称爵，而曰：荆者，夷狄也，若狄伐邢之类是也。荆自是始通中国，败蔡师，今又入蔡，其势将盛，欲令中国备之于始盛之时，制之犹易，至其渐盛，将不可制矣，圣人于此见御戎之道焉。
冬单伯防齐侯宋公卫侯郑伯于鄄
诸侯伐宋，宋已服罪，故齐侯防诸侯于鄄，以与宋平，而鲁之单伯尝徃防之，故同为鄄之防也左氏曰防于鄄，宋服故也。此説是
十有五年齐侯宋公陈侯卫侯郑伯防于鄄
齐威欲成伯业，故为鄄之防以帅诸侯，然春秋书之与无事，而防盟者等尔，葢春秋之意，以谓为道而不至于三王者皆苟道也，为学而不至于圣人者，皆苟学也，齐威虽有一时攘夷狄，尊中国之功，而终不至于王道，葢功则可取，而道犹未也，春秋王道之极致，圣人之成学，故虽威文之功，而其辞无褒，孔父仇牧之事，而其事无善，所以使学者求之，至于无穷，行之至于不足，范寗曰：君子至于春秋，没身而已矣。此深于春秋之言也。
夏夫人姜氏如齐
齐威之立，至于七年，夫人姜氏未尝如齐，于是徃者但归寜尔，然经书之与齐襄之事等者，葢妇人之事，以夫家为归，一适其夫，则终身不返，圣人制礼，惟父母存者得归，寜父母没，虽兄弟不徃也，所以预为之嫌，而防其逆乱之将萌也，齐威虽无齐襄之恶，然春秋书之，与齐襄等葢非礼之迹同也，故父母没，虽兄弟不徃徃皆犯礼矣，经曰：夫人姜氏如齐，姜氏之恶，不可胜诛矣，然为齐威者，不能无罪也。
秋宋人齐人邾人伐郳
宋为兵主，故序齐上，左氏曰：为宋伐郳，此説是也。齐威兴伯，而屡伐诸侯，春秋贬之称人，然宋主兵则齐威之罪，差杀经亦称人者，葢威公伯主，伯主之义，当以徳服诸侯尊奬王室，乃徒为诸侯兴师，以报其怨也，宋虽主兵，而齐威当伯主之责，故亦书人以罪之。
郑人侵宋冬十月
郑之微者，主兵，故书，郑人不称宋罪，以行师，故但书侵三，不解其事，例甚明也。
春秋经解卷三
<经部,春秋类,孙氏春秋经解>
钦定四库全书
春秋经解卷四
宋 孙觉 撰
庄公下
十有六年春王正月夏宋人齐人卫人伐郑
去年之冬，郑尝侵宋，宋于是报，其见侵之役，故率卫以伐郑也，齐威将谋伯业，求合诸侯，故从宋人以伐郑，宋总三国之众，声罪而伐人之国，势必不使防者主然经皆书人者，葢齐威行伯，不务徳政以为懐来天下而専恃威武贬，齐称人则宋，卫不得书，爵也，宋虽主兵，而齐威以伯者，随从国大力强不可逃，行师之责也，左氏曰：诸侯伐郑，宋故也。此就是。
秋荆伐郑
前年荆尝入蔡，于是又伐郑焉，所以见荆蛮之强，而中国之衰也，不早备之，将横行于天下，故二十三年来聘，遂称荆人僖元年，伐郑，遂称楚人也，于此书荆言其尚可御也。
冬，十有二月，防齐侯，宋公，陈侯、卫侯、郑伯、许男、滑伯，滕子同盟于幽。
齐与鲁为世仇，春秋于庄公之交，齐皆以释怨罪之，未尝一许之也，葢圣人之意，以谓不同天之仇，无时可与通，故虽齐襄已没，小白易世，而春秋罪之如新，见杀也，柯之盟始平于齐，而经书其事显言，公会葢亦释怨，而交齐也，至幽之盟，则齐威已伯，诸侯已服，鲁于是时最为弱小，若庄公反仇讐之怨弃絶盟主，而倔强不从，则齐威必帅诸侯而伐我国，且至于危亡而社稷不保也，春秋通之，以一时之权，故于幽之盟没，去鲁公而列序诸侯，以谓庄公之为是盟，非以释怨而交齐，所以同尊王室，而求天下之安也，父之仇，则不可与之同天矣，然天子之土地，先君之祭祀，又不可快一朝之忿怒而自取于危亡也，此春秋所以曲尽人情之难，而深明轻重之权也，陈入春秋防盟，皆在卫下，于是齐威主盟，以其三恪之国，进而在卫之上，又其近楚之国，恐其叛去，亦稍懐来之尔，春秋书盟者多矣，未有曰同盟者二百四十二年之间，其书同盟者十有八，葢盟载之书，有同奨王室，同防灾患之语，有异于以强陵弱，以大胁小之盟，故特书曰：同盟也，谷梁曰：不言公，内外寮一疑之也，案庄公之交仇讐葢非一日也，但春秋欲着其法，故特没公以明，虽仇讐之国若至于尊王室，强中国，则虽与之盟，未为过耳。内外寮一疑之，有何义乎？左氏曰郑成也，按经书同盟，所以别盟之不同者，若因郑成而谓之同，又非义也；公羊曰：同欲也；按欲有善恶，若同心为恶，春秋亦书之为同，何以别为善乎？啖子曰：同盟者，谓其盟词同此説是也。
邾子克卒
邾者鲁附庸之国隠元年，威十七年，与鲁盟，皆称仪父而未有爵命，至是始子者，葢自齐威称伯之后，尝从之，防盟侵伐，故进之为子，爵也，克者仪父之嗣君也，仪父之卒不见于经者，附庸之君，未有爵命畧而不书也，左氏隠元年曰：邾子克未王命，故不书爵，曰仪父，贵之也，按若仪父实字，然春秋之于元年，称字以贵之，则隠之元年，能与鲁盟，而仪父在位，固已久矣，至是书卒，又四十五年矣，据此，决非一人也，左氏但见仪父春秋不书其卒，故以克为仪父，此説非也。
十有七年春齐人执郑詹
春秋之法，执诸侯，执大夫，不以其有罪无罪，皆书曰人，以明执人之君臣者，不可以専也，必受命于天王，天王命之，执则执之矣，不命于天王，而専执者皆为有罪也；执人之君，则系国之存亡，执人之大夫，则系国之治乱，执有罪者犹为不可，况无罪乎？孟子曰：今有杀人者，或曰：人可杀与？曰：可，曰：孰可杀之？曰：为士师，则可以杀之？杀人者，固有罪矣，然非士师则杀之，不可他国之君，他国之大夫，虽有罪当执，然不受于天王，而执之，则亦犹非士师而杀人也，故春秋执人之君，执人之臣者，一皆贬之，曰：人以其非所执，而执之行，如匹夫也，春秋书见执者，无贬辞焉，葢曰：以人君之尊，以大夫之位，而见执于他邦，则不待贬絶而罪恶见矣，执郑詹者，齐侯也，不曰齐侯，贬之也，郑詹，郑之大夫，不书氏族，未命者也，郑詹事迹不见于经传，惟公谷以为佞人，不知何据？而言之也，左氏曰：郑不朝也，若郑不朝齐，而但使詹往则詹为行人于经，当书执郑行人詹不得，但曰郑詹也，谷梁曰：不得不録其本谷梁之意，葢以经为下文逃来，张本尔，赵子非之曰：但书自齐，逃来知见，执假先书乎？
夏齐人殱于遂
春秋之义，凡自取之者，以自取为文，齐尝防遂使人戍之，为遂所杀，至于殱，尽齐防人之国，以戍守之，而卒至于殱，非遂人之罪，齐人自取之耳，齐不戍遂，遂人安得齐人而杀之乎？故特变例而书之曰：齐人殱于遂梁亡，非人亡之也，梁自亡尔，郑弃其师，非他国败之也，郑自弃尔，齐人殱于遂罪之深而悯遂之防也谷梁曰狎敌也，按若齐戍，能谨为齐守，则遂终防矣。若果责齐人狎敌，则是教之防人之国而固守之也，何以为训乎？
秋郑詹自齐逃来
春秋之法，义当留而窃去，曰：逃郑詹为郑之执政，大臣至于见执，已有罪矣，然齐执詹必有以怒郑也，为詹者当伏节死义，以纾一国之难可也。乃苟免其一身之死，遁逃而去齐，于是之时，威公方伯而天下诸侯皆已服从，能事之者，身荣而国安，违且叛之，则身危而国削，郑詹既已见执，因服从之。犹及救其难也，乃苟全其身，遁逃去之，詹固有罪矣，然鲁容罪人而纳之，以抗天下之盟主，亦未免乎有罪也，书曰：郑詹自齐逃来，所以两罪之也，公羊曰：何以书？甚侫也，假使詹非侫人，则苟免其身而遁逃，亦不胜其罪矣。
冬多麋
春秋之法，以有为灾，则书有有蜮是也。以无为异，则书无无冰是也。至于麋者常有之，物虽有之，不足以为异，惟其多而害五谷，则书之，公羊曰：记异也。按异者非常，可怪也，如麋者常有之物，虽多不足以为怪，其为灾，则书害也，杜预曰：以灾故书，此説是也。
十有八年春王三月日有食之
春秋日食之例，有书日书朔者，有书日而不书，朔者有日，与朔皆不书者，书日，书朔日食正朔，旧史之详备，孔子因之以传信也，日而不朔者，食不在朔，或在晦，或二日，孔子以厯者之失，因而畧之以正后，世之厯也，日朔皆不书者，旧史所无，孔子阙之，以传疑也，春秋之间，日食不书朔，与日者惟二而已，亦足以知旧史所阙者亦少也，谷梁曰：夜食也，何休尝非之当矣。
夏公追戎于济西
春秋书追者，皆防已去，而追之也，齐人侵我西鄙，公追齐师至酅，不及先言侵而后言，追葢侵事已成，既去而追之，公追戎于济西，不言戎之侵伐，但曰：追者葢戎来为防，以我备之而遁去，兵无所加，但追之而已，春秋书追者二，皆讥之也，御戎之道，来则拒之，去则勿追御之，道素修，则彼必不来，来不为防，去则已，又追之至济西焉，公不能使之不来，而徒追之也，齐人侵我追之，至酅，我御敌之道，不修而至于见侵于其来也，又无其备，至已侵而去，又穷追之，凡追皆罪之也，左氏曰：不言其来讳之，按文七年书狄侵我西鄙，未尝讳也。公羊曰：大其为中国追也，按戎之为患乆矣鲁小国自保，不暇何能为？中国追乎？此非也。谷梁曰：不使戎迩于我也，按戎实至鲁，兵无所加而去之，故不曰侵我也，安得曰：不使之迩我乎？又曰：为公之追大之也，按书追所以罪，公不能使之不来，尔何大乎？
秋有蜮冬十月
蜮含沙射人之虫也，有则为灾，故书有有者，不宜有者也，谷梁曰：一有一亡，此说是。
十有九年春王正月，夏四月，秋，公子结媵陈人之妇于鄄，遂及齐侯，宋公盟。
媵者常事，春秋不书，陈人娶姬姓之女，鲁使其臣公子结媵之，结行而成宋盟，遂诈公命以盟，齐侯，宋公，于是之时，齐威方伯，而宋又强国公，子结不终，媵事而欲交欢，伯主终之齐，宋皆怒，陈亦弃好，是年之冬，三国皆来伐我西鄙，由公子结之，遂事召之，故先书媵事于鄄，以见其夫陈之，因次书遂盟，又见其召冦之迹，公子结本以媵往而媵事不终，及齐，宋盟而齐，宋皆怒，是公子结一出，而召三国之师为结者，不胜其罪矣，所以使之者犹未免乎有罪也，公子结于此书之后，遂不复见。陆淳以谓有遂事之美，故特书之，然公子结遂盟而召防，不可谓贤也，或以为贬之，故不书，卒然春秋之间，恶有甚于公子，结遂事，而书卒者矣，皆不通此，葢以其遂盟召防，特书之尔，若于其卒，则其不为大夫，自不当书矣，盟不言地，盟于鄄也，书及公子结为志也，公羊曰：大夫出疆，有可以安国家，利社稷，则专之可也。按结之，遂事而致三国之师，岂得谓安国家，利社稷乎？谷梁曰：辟要盟也，按春秋记事，安得虚加其文乎？若鲁自辟要盟，孔子亦当攷实而书之也，杜预曰：结去其本职，与二国盟，本非公意，又失媵陈之好，故冬来伐，此説是也。
夫人姜氏如莒
妇人无专行之礼，故虽父母之国，惟父母在得归宁，父母殁，虽兄弟不徃，此许穆夫人所以赋载驰之诗也，卫文公露处于曺，夫人欲徃唁之，而义不可赋，载驰以写其忧，孔子删诗三百余篇，得其可训者三百有五而载驰，妇人之诗，孔子取之，取其父母没，虽兄弟不往也。故父母之国，有时而不往，况他国乎？然则夫人姜氏如莒，不待贬絶而罪恶见也。
冬齐人宋人陈人伐我西鄙
公子结以遂事，而召防故齐，宋、陈、皆来伐我，三国有辞，故曰伐也，西鄙鲁之西境也，春秋外师之至鲁，虽入其郛，亦皆曰鄙，葢鄙者言其邉逺也侵伐他国，但曰某而已，不曰某鄙也，鲁必曰：鄙者葢我国之君防之来者不过，至于邉鄙而已，不能至于国都也，我之治国之道，素修御敌之道素备，彼之来防者，乃适吾之间隙，犯吾之邉鄙尔，故春秋之法于内，言战而不言败，言围而不言，入言侵，言伐而不言，其至于国都，所以亲之，尊之而备责之也，不然，安得二百四十二年之间，外师之侵伐我者，皆莫能深入乎此，葢圣人之意也哀，八年十一年，再言伐我而不言其鄙者，春秋之终，而圣人之微防也，谷梁曰：其言逺之何也不使难，迩我国也，此深于春秋者之説也。
二十年春王二月夫人姜氏如莒夏齐大灾
大者非常之辞，灾者莫知其所从来也，齐大灾者，记其非常，且火之发，不知所从来也，春秋详内而畧外内之灾异，皆书我史故也。外灾之书，惟周齐陈，宋三数大国，便近者而已，葢举近可以明逺记大可以知小也，春秋之时，皇极之道，汨没不叙，而天下灾异，不可胜记，故春秋但取其著者书之尔，公羊曰：大灾者何？大瘠也？按经书，宋灾记，甲午之日，宋、卫，陈，郑灾记，壬午之日，岂是大瘠，止于一日之间乎？非也，谷梁曰：其志已甚也，按宋灾不书，大岂亦甚！而后志乎？亦非也。
秋七月冬齐人伐戎
春秋之时，诸夏衰戎狄，入居中国，齐威行伯，始兴师伐之，葢齐威有意于中国也，然其用师亦止书人者，以其徳义未着而专事兵革，春秋不遽褒，将有待也。
二十有一年春王正月夏五月辛酉郑伯突卒
郑伯突自威，十五年，入栎之后，遂不见，入郑之迹，至庄四年，遇于垂，始称伯，十四年防于鄄，亦书爵而左氏于十四年，载厉公，自栎侵郑之事，言郑伯于是始入于郑，而四年称伯者，自是祭仲所立郑子尔，然则郑伯突之出入，及篡忽而立者，春秋皆不书也，而史记世家及左传皆有其事，不知何从知之？但当据经为定尔，四年遇于垂，十四年，会于鄄，所书之郑伯，前后皆无异辞，而于此始记突之卒，则是突自入栎之后，其后遂入郑，而有其国，于是始卒尔遇，垂之郑伯，安知其为郑子乎？左氏采诸国史之文，共成其书，史记又因左氏，皆未可据。
秋七月戊戌夫人姜氏薨
夫人姜氏之恶，春秋载之备矣，而薨，塟皆详书之，无贬辞焉，春秋鲁史，其载鲁事，有臣子之法，盖春秋之义，所以训为臣者之忠，为子者之孝，故于臣子之法，最为详备，所以躬自厚而薄责于人也，姜氏，虽大恶者，然鲁之臣子不可不以母礼待之，故君虽不君，臣不可以不臣，父虽不父，子不可以不子为君父者，不以臣子之故而得没其罪，为人臣子者不以君父之恶，而无礼焉，此春秋所以责臣子之备而笃忠，考之深也？鲁君之卒，书薨，夫人者君之敌，故亦书薨，君薨书地，所以定其常处而防祸乱之萌也，夫人无外事，薨有常处，不书其地，明其薨，不可以他处也。所以深责之，而谨其处尔，谷梁曰：妇人不目，此说是也。
二十有二年春王正月肆大眚
肆放也。眚，过也，书曰：眚灾肆赦，易曰：有灾眚，葢灾者自外而至眚者，由已所为无妄，亦曰其匪正有眚，言其不正，而后有之，则眚者本以过失，而有之也，经曰：肆大眚，犹有大过者，皆含之也，夫赦宥之事，古先圣王，日月之所行也易解之象曰：赦过宥罪，葢解之时，取其一新，君子法其象，则过误者赦之，罪恶者寛宥之，使之迁善而改过也，民之愚冥无知而犯于罪，则君之教不至，礼义之治，不先尔又深，治之以刑，则是驱之，至于为恶，而又从而杀之，故圣人于解之象，欲君子法之使得自新焉，亦非谓一时肆眚，而大恶无道之人，一切释去也，周礼，三赦三宥之法，亦以其老弱无知者尔，皆为治狱之常，而不施于一切也。至书之言，文王作罚，刑兹无赦，已讥后世之赦，但纵失有罪之人，而恵奸长恶尔，春秋书肆大眚者，一亦讥庄公一切放纵奸恶，而有意于文姜之葬也，而庄公又以其母文姜当得罪于鲁，而播恶于齐，至杀其夫而奔亡不已，大恶无道，一国之所，贼恶而鲁人切齿之深者，于其死也，庄公欲备礼葬之，恐为国人所讥，乃先大赦国中，以悦国人之心，然后举其葬焉，故正月肆大眚，而癸五葬文姜圣人罪，庄公不能防制其初，而又纵其奸恶，故书肆大眚，以见其失焉，公羊曰：始忌眚也，按公羊不以肆眚，为赦；故生此说尔，非也，谷梁曰：为嫌天子之塟也？按：当是时，天五衰弱，何畏而不敢葬其母乎？此亦非也。
癸丑葬我小君文姜
文姜之恶，不待贬絶而见矣。而春秋书卒，葬与他夫人，无异辞焉。所以笃臣子恩义之深，而预为后世法也，陆淳曰：葬生者之事也，臣子之礼，其可亏乎？此説是也。
陈人杀其公子御防
春秋之法，诸侯之国，杀大夫其君，杀之则称国，其国人杀之，则称人葢，古者诸侯贡士于天子，天子以为贤，则命之归国，为大夫，故其为诸侯之大夫，则一国之贤也，为天子之大夫，则天下之贤也，故为贤者，则不苟进，其身矣，天子命之，则无不肖也，故王道之行，则列国之大夫，莫不皆贤，而诸侯遇之，莫不有礼，故其为臣之道谏行，言聴则膏泽，其民谏不行，言不聴则违而去之，以自免于祸，其为大夫者，不苟于其君，君无礼则去，为诸侯，不敢不尽礼于其臣，一朝无礼，则贤者去，贤者去，则谁与治其国家，故君臣相湏，而天下常治也，至周之哀，诸侯之臣，或不命于天子，而当时之大夫，或苟禄以活其身，不命于天子，则未必皆贤，苟禄以全其身，则不能使其君遇之以礼，以不贤之大夫，事无礼之诸侯，而君臣失道而至于君杀臣，臣弑君也，春秋书弑君三十六，以见为君者不近贤臣，而自取于祸，杀大夫者三十八，以见为臣者不自重其身，苟禄于无，礼之诸侯，而终见杀也，又不可不较其轻重大小也，故有书国书人之例，称名不称名之别，然其大槩皆贬之也，御防陈之，公子不为大夫，以其国君之嗣，公子之贵，同之大夫，特书之也，书陈人杀之者，非陈君杀之，陈国之人杀之，尔不目，其人贱畧之也御防以公子之贵，而见杀于国人，御防有罪矣，陈之君，使公子者而见杀焉，亦未免乎有罪也，左氏曰：杀其太子御防按御防，实陈太子经，当书之春秋，举重不当畧去世子而但书公子也，此説非也。
夏五月
春秋一时无事，必书首月以具四时而成编年之书也，其书首月者五十有九，未有非首而书者，于此书夏五月葢，此圣人因旧史所载，不妄改易，以传信于后世，书首月者五十九首，月之下皆当记事，孔子以其事无可训，删而去之，但存首月而已，至于首月之下，旧史无事而不书之者，则孔子不更书，首月而但存，五月也，春秋书五月者，惟此尔亦可知旧史所载者繁多，而首月无事者一处而已。
秋七月丙申及齐高傒盟于防
春秋之法，大夫不得防诸侯，诸侯者一国之长而南面之尊也，大夫者，诸侯之臣在彼，犹在此也，虽于外诸侯之国，不得抗之，而防盟所以伸诸侯之尊，防僣乱之萌也，故鲁公而防诸侯之臣者，公自屈尊而与之盟，则明书公以见其罪，没外大夫而称之曰：人不与大夫之得僣且明，鲁公求与之盟也，隠八年，公及莒人盟于浮来，所以见公屈尊之罪，而非大夫之过也，高傒齐大夫，于是时齐威方伯，而其国彊大，以臣敌君则髙傒罪也，公虽有屈尊之罪，然见逼于彊大，比之求盟，小国之臣罪，差杀尔，故没公不书，以明国君之尊，大夫不得抗也，明书髙傒以着盟，公之罪焉，公羊曰：讳与大夫盟，按不书，公所以深罪高傒，谓之讳，非也，谷梁之説是也。
冬公如齐纳币
婚礼有六，纳采，问名，纳吉，纳币，请期，亲迎，惟亲迎，则诸侯自行，合二姓之好，继先君之后，不可以不重也，其他五礼，皆使大夫所以养亷逺耻而预为之嫌也。春秋六礼，其书者二纳币，亲迎，其他四礼无失礼者，故不书尔，庄公之父，威公见弑于齐，齐之于鲁有不同，天之讐也，文姜之薨，在去年七月，至是年之冬，庄公犹在，三年之防也，婚礼惟亲迎，自行纳币之礼，大夫之事也！而公又亲焉，庄公忘君父之仇，而娶讐人之子又在母三年，防内而行大夫之职，书曰：公如齐纳币，所以见公无恩于母，而不孝于父，无亷耻而亲纳币焉，一举事而大恶者，三也；公谷讥纳币之非礼，不罪其娶讐而丧婚，以其罪恶显著，不待贬絶而可见故也。
二十有三年春公至自齐
春秋凡书至者，皆告庙也，庄公如齐纳币，于是始还而告庙，故书尔，公羊曰：威防不至公，一陈佗也，按庄公有恶则经当见之，不可于至，始见其意也，经但言，公至自齐，安知其为陈佗乎？非也。
祭叔来聘
祭叔者，天子之大夫也。书来书字，以别诸侯之臣，且尊王命也。祭叔之聘，自周而来，则是天王使之于经，不言使者葢以祭，叔自以私事来鲁，故假王命以来聘，聘事，虽命于天王而祭叔之私，不专为聘，春秋原情定罪，若书，天王使之则不见其私也，若书祭叔来，又不见其来，行聘事，非如祭伯之自来也？以为专聘乎？则实为已私，非如凡伯之受命也，圣人罪其挟公以行私，故特没去天王之使以着其罪，祭叔有罪，而春秋书之，与王臣者等无贬辞焉，葢春秋之法，一事无再贬之道，宰渠伯紏下聘，威公弑君之人，不书其名，则无以见奨恶之罪，祭叔聘鲁，行已私，不书，天王使之其罪已着，又书其名，则若王臣微者，如宰咺之徒焉，春秋避其不明，故但没天王，以见罪也，谷梁曰：不正其外交，故不与使按若但来交鲁不得书，聘书聘，则是挟天子之命而来，不独外交也，不书使，所以见其行私讥，外交当去，聘不当去，使此亦非也。
夏公如齐观社
春秋之法，非宜观而观之者，书之曰：观隠公观鱼于棠鱼，卑者之事，君不当观也，庄公如齐观社，国自有社而不观，乃观社于齐社，不当观也，中庸曰：明乎郊社之义，禘尝之礼，治国其如示诸掌乎？故虽天子之尊，必有郊，诸侯之贵，必有社也，郊社之礼，所以教民报本，而知严上之道焉，为诸侯者曰：天子之尊，而犹郊事天地，则吾属不可以不尊天子也，为臣民者，曰：诸侯之贵，而犹报本于社稷，则吾属不可以不事诸侯也，易曰：大观在上，此之谓也。古者社礼必行，于春秋之上戊土日也，报土之神，不可以不求其故，上自天子，下至于闾里之间，社必以戊也，春秋之夏，夏时之二月，二月之上，戊社，祭之日也，庄公不修已国之社，而观齐社焉。书，公如齐观社，则鲁社废，以国君之尊，而有社稷，社稷之祭，不修而观社于他邦，用见鲁公之不有其社稷也；谷梁曰：以是为尸女也，按书观社，则是非所观而观之，且见鲁社之废尸，女之説不与经合。
公至自齐
观社于齐，反而告庙，故书至也，谷梁曰：公如往时，正也，致月故也。如往月致，月有惧焉尔？按春秋不以日月为例，且如庄公观社于齐而不书月，得曰：正乎致，不书月得，曰：无故乎不通也。
荆人来聘
荆者，楚未改，号之称也。曰：人其臣也，不言其名，防之也，南蛮之国，至于彊盛而来聘，诸侯中国，不早备之将乗中国之衰，而侵陵无忌矣畧之曰荆人，犹言其微，尚可御也，至文九年，使椒来聘，其国已盛而交通诸夏，诸夏与之等矣，春秋不复外之用，见夷狄之盛，中国不能外之也，公羊曰：何以称人？始能聘也，啖子非之曰：若言荆来聘，则似举州皆来，此説是也谷梁曰善累，而后进之，按春秋大法，尊君卑臣，内中国，外夷狄，安得进？夷狄之事乎？圣人方深责，中国不得不渐见，夷狄之彊，谓之进非也。
公及齐侯遇于谷
简礼而会曰：遇庄公方纳币于齐而遇齐侯于谷，用见公，不恤国事，而惟婚姻之务也。
萧叔朝公
公及齐侯遇于谷，萧叔朝公于谷，不书来朝，不至于鲁也，萧叔者，附庸之君，未命者也，朝者以臣事君之礼，春秋之时，以大欺小，以强陵弱，而小国之君，朝事大国，类书为朝以见，强者不当受诸侯之朝，而小弱者不当朝于同列也，至于大夫，则不言来朝，大夫无私出境之道出境，则受君命矣，故大夫之来，皆书其所以来之事，而不言朝也，至诸侯则一国之尊，而号令自出，系社稷，人民之重，无出境，见诸侯之礼，故诸侯之如诸侯，则是以小事大，以弱畏强，而行朝事之礼也。春秋之法，凡朝皆有罪，至于附庸之君，虽其小弱，然亦南面而为君者，故其如诸侯也，亦书曰：朝比之一时，诸侯焉，萧者宋附庸之国，于是公遇齐侯于谷，而萧叔朝焉，附庸之君，春秋之法，书名説春秋者或以萧叔为字，或以为名，杜预谓之名，葢谓郳黎来，来朝书名，而萧叔附庸之君，不得独书字也，啖子以为字，葢谓言叔则非名也，又推而书之，曰：始封附庸之君，书字，若从杜预以为名乎？则叔者字也，不可以为名，若从啖子以为字乎？则附庸之君，例书名，郳黎来不得，曰：字也，谓之始封，则旧封者，何以见贱而始封何贵，而书字子，皆不通也，按左氏有萧叔，大心公谷，有萧同叔言萧者必以叔配之，不知何故也？此可疑之事，且当阙之。
秋丹桓宫楹
春秋之法，祖庙曰太室，太室屋壊大事于太庙是也。羣公曰：宫威宫新宫之类是也。荘公娶仇人之女，以承事先君，又丹其楹，以夸侈之不待贬絶而罪恶见矣，谷梁讥丹楹之非礼，不知丹楹之得礼，犹有罪，夫娶仇人女以事先君，又盛饰先君之宫，以夸侈之，丹之得礼，得无罪乎？威之于荘父也，不曰新宫，而谓之威宫，公薨，至是二十余年，亦已久矣成公，哀公皆三年之丧，新毕，而其宫见灾伤痛之深，特曰新宫也，威宫之成已久，但记其丹之失礼，足见其罪，不得更曰新也。
冬十有二月甲寅公防齐侯盟于扈
与齐盟者，葢庄公娶于齐，齐遂欲率鲁以从，已故防公而盟于扈，公羊曰：此日者危之，我贰也，按春秋不以日月为例，我贰之説有何义乎？
二十有四年春王三月刻桓宫桷
去年之秋，既丹其楹，于此又刻其桷，不待贬絶而罪恶见矣，谷梁曰：斥言威宫以恶庄也；按春秋，但以其宫成之久，而不谓之新宫，尔若丹楹，刻桷在三年，四年之间，亦不得曰威宫也，如昭十五年，有事于武宫，岂可斥言武宫而罪昭公乎？非也。
夏公如齐逆女
春秋不书常事，非常则书之亲迎，乃常事，然庄公亲迎，而春秋书之者，以其父见弑于齐，而子婚仇女，是无恩于父，而尽礼于仇，讐特书之，以见其罪也，公羊曰：亲迎礼也，按亲迎合礼，则春秋何用书之？此非也。
秋公至自齐
庄公亲迎于齐，当与夫人偕至，夫人未至而庄公先还，告至于庙，春秋志，其告庙之实，且罪其先夫人而至也，谷梁曰先至，非正此説是也。
八月丁丑夫人姜氏入
春秋之法，君夫人至而告庙，则书至人子之礼，出告反面，故人君之出而反也，告庙，则书之曰至夫人之来，鲁必见于宗庙，然后敢入，居于公之宫，亦告庙焉，则书也？庄公父见杀于齐而娶仇人之女，以事其父之庙，义不可致礼，不可合也，夫人之至，尝告庙矣，然圣人不与，庄公以仇人之女，而见其父也，特变文而书之，曰：夫人姜氏入，以明仇讐之国无时而可与通，况娶其女以事先君之庙乎？故虽备礼而入，见于庙，先君必不享宗庙，必不容也，义不可以至于先君之庙，故特没至不书而变，文曰入也，公羊曰：与公有所约，然后入按经，不书至，但谓其不可，至于庙尔，公羊之説不近人情，谷梁曰：义不可受是也。
戊寅大夫宗妇觌用币
春秋之法，不与妇人而専行夫人之至必书，其以侨如公子遂是也。归归襚，必着其夫与其子之号，惠公仲子僖公成风是也。事系二人者，必为辞以别之，齐人执郑詹，齐人执子叔姬是也，葢妇人无専行之道，必有所系而后行，所以深防祸乱而逺为之嫌也。大夫宗妇，则大夫之家，是宗妇尔，葢以宗妇系之，大夫不与之専行也，大夫之宗妇，众多非一，不得书，大夫之名曰某宗妇也，故左氏但曰宗妇觌用币而不言，大夫是也，于是之时，庄公娶仇人之女，而姜氏已入其国，庄公欲侈大之故，令大夫之宗，妇觌夫人者，用币为贽币者，子男之贽，非妇人之事，妇人之执榛栗，枣脩而已，圣人罪庄公娶仇人女，而又侈之，至于失礼也。故特书曰：大夫宗妇，觌用币，所以见币非妇之贽，用者不宜用也。宗妇之义，杜预以为同姓大夫之妇，按若同姓，大夫之妇，则其妇非同姓也，安得曰宗妇乎？何休曰：大夫为宗子者之妻也，安得一时之大夫，皆为宗子，此非也。此葢大夫之家，宗妇尔为大夫者，或非宗子，而觌夫人者，必皆宗妇也，公羊曰宗妇者，大夫之妻，按一时之大夫，必不皆其宗子，而其妻不得，皆为宗妇，公羊不达，古者重宗之义，但见书大夫，宗妇便以为大夫之妻，若实大夫之妻，当书曰：大夫之妇不得曰宗妇也，谷梁曰不正，其行妇道，故列数之也，经不书及者，以大夫之宗，妇尔安得便谓大夫与其妻同贽，皆见乎不应，悖乱礼文，如此之甚也。
冬戎侵曺
春秋之时，戎狄入居中国无名，而侵曹经书之所以见夷狄之横，而中国之衰也。
曹羁出奔陈
曹伯射姑，卒于去年之冬至，是戎来侵曹，曹之嗣君，羁不安其国而出奔于陈也，羁为曹之嗣君，不书伯爵，射姑之丧，至是未朞不可称爵，春秋之法，居丧称子，羁居父丧，未逾年，法当称子不曰：曹子羁出奔陈者，春秋深罪之也，羁为曹之嗣君，已尝在位也不能承先君之托以嗣先君之位而奔之于陈，盖不子也，春秋之法为太子，而不能尽为子之道者，不书，子以贬之，郑忽见逐于彊，臣见篡于孽，弟于其出也，但书郑忽奔卫，曹羁见逐于戎，而见恶于赤，于其出书曰：曹羁出奔陈，曹羁郑忽皆嗣位，未久而出奔者，春秋贬之意同，而文亦相类也。公羊曰：曹大夫也，又曰：三諌不从而去之，得君臣之义，按经书羁之出奔，而赤之归曹，其事甚着，又杜预推寻左氏，而为诸国作谱，亦以为曹之世子也，此葢公羊因晋重耳过曹，曹无礼曹之，大夫僖负羁諌之不聼而文公，其后执曹伯囚之，而令其众无入，僖负羁之家，遂以羁为曹，大夫不知僖负羁之事，去此仅四十余年，决非一人也，公羊之説误矣。
赤归于曹
赤者曹僖公也，戎既侵曹，逐羁出奔迎，赤归而立之也，不曰曹赤者，承上文羁之出奔，而赤归，则其为曹赤明矣，赤外有戎人之助，内无曹羁之难，曹方无君，赤安而归也？故书曰赤归于曹公，谷皆曰：赤郭公也，按：郭公自是下文非关赤也，若赤实，郭公经当曰：郭公赤归于曹，不得书，郭公于下也，公谷之説皆非。
郭公
郭公之文三传，皆无义説公谷为曹，赤理又不通，按管子载郭亡之事，以谓齐威过郭问，郭父老郭何以亡？父老曰：善善而恶恶也，威公又曰，善善而恶恶，何至于亡？父老曰：善善而不能用，恶恶而不能去，郭之所以亡也，由此观之，则春秋庄二十四年，齐威已伯，而管夷吾用事，但见过郭父老而问之，不知在何时尔？然则郭之事迹，亦尝见于传记也，春秋书梁亡言，梁之自亡也，管子载郭亡之迹，葢亦曰：郭自亡尔，公与亡字相近，疑经书郭公为郭亡也，然疑误之事，圣人阙之善，善恶恶之説足以训后世，且当存之，亦未可决，言经误也。
二十有五年春陈侯使女叔来聘
诸侯大夫，天子赐之邑，使之归国，则书氏书字，郑祭仲鲁单伯陈女叔是也。所以别诸侯之臣，尊天子之命也，左氏曰嘉之，故不名，按春秋之时，诸侯大夫来聘者众，何独嘉女叔乎？谷梁曰：天子之命大夫此説是也。
夏五月癸丑卫侯朔卒
按书卒义同，曹伯射姑卫侯朔不书葬者，鲁不往防尔范，寗推寻谷梁，传例以为失徳不葬非也。
六月辛未朔日有食之鼓用牲于社
书日书朔者，日食正朔也，春秋书日食三十六，其书鼓用牲于社，惟三而已，葢皆失礼也。案古者日食则鼓，尚书曰：乃季秋月朔，辰弗集于房，瞽奏鼓，啬夫驰，庶人走周官，鼓人曰：救日月，则诏王鼓，日食必鼓者，以为日者，阳之精，日食，则是隂盛而胜阳社，土神隂之主也伐鼓于社，所以助阳而攻隂也夏书周礼皆无用牲之礼，葢伐鼓者求以胜隂用牲则是祈请之也，将胜之，而又祈之，非礼也，左氏曰：惟正月之朔，慝未作，日有食之，于是用币于社，伐鼓于朝，如左氏之説则是正阳之月，始忌之也，凡日食之灾皆为隂盛而胜阳人君当警戒恐惧，以消复之，何独正阳之月乎？公羊曰：以朱丝营社经，皆无此礼，非也，谷梁曰鼓，礼也，用牲，非礼也，此説是
伯姬归于
伯姬之归，不书逆者，子自来逆之，得礼不书也，春秋之法，内女归，为诸侯夫人者，则书伯姬归于，义同隠二年，伯姬归于纪，谷梁曰：逆之道微，无足道焉尔？按：子自来合礼，故不书，非微者也。
秋大水鼓用牲于社于门
日食，必鼓者为隂侵阳，其为验甚逺而为灾未见大水则灾，及于物，其验已明，其灾已着，其灾未见，则圣人为伐鼓之法，以救阳且以警于人君也，验已著者，则无或于鼓也，故左氏曰：非日月之眚，不鼓大水而鼓，用牲于社，于门，皆非礼也。公羊曰于社，礼也，谷梁曰：救水以鼓，众皆非也。
冬公子友如陈
春秋内臣适外诸侯，行聘事者，但书如以其聘问之礼，诸侯常事畧而不书也，记其所往之事者，皆非常也，大夫之聘必书之，于春秋者，所以见其往来之国，皆于其党，而其行多非礼也。有以私事行者，有以彊大行者，皆非周制，聘问之常，故谨而録之也。
二十有六年春公伐戎夏公至自伐戎
戎狄至无知，而好争战者也，庄公不内修其国家，而声戎之罪，举师伐之，是较轻重于无知也，于其还也，告至于庙，春秋一书之以见其罪焉，三传无解，以其事至着也。
曺杀其大夫
礼曰：刑不上大夫，葢大夫者，一国之选，而人君之所尊任者也，选之得人而任之，当其才，故君臣相与而国家以治不幸其选之非人而任之，不见其功，则放之而已，葢大夫有罪而放之，为之君者，已有罪矣，况刑之乎？故曰刑不上大夫也，春秋之盛，莫如齐威，齐威之盟，莫如葵丘之盟，葵丘之盟曰：无专杀大夫，葢春秋之时，诸侯之大夫多不命于天子，至其有罪，又専杀之，故齐威盟，以五事而专杀其一也。夫以齐威伯者犹以专杀大夫为非，则王道之行，而天下治也，固无杀大夫之礼焉，春秋杀大夫，三十有八，有书国杀之者，有书人杀之者，未尝有书爵者也，葢圣人之意，犹曰大夫者，人君之所尊任，而与之治国家之人也，同体之相须，同业以相济，求取之不精，任用之不当，则已有罪矣，何至于杀之乎？古之大夫，或命于天子命于天子，则不可専放春秋之大夫，或命于其君，命于其君，则不可専杀，故春秋可书，国人杀之，不可以君杀之也，虽其君杀之者，而不言葢有之，不许之也，曺杀其大夫，则是曺君杀之，不言其爵，不许，其専杀大夫也，春秋杀大夫，三十有八，而不名者，三非贤之史失之也，旧史失其名，孔子安得而妄加之也，为人臣而见杀焉，则所以事之之道未备，事之之道未备，而君无礼焉，则去之可也，何至于见杀乎？春秋死难之臣如仇牧，苟息者，孔子未尝褒之也，况无事而见杀者哉！公羊曰：不名众也，按春秋杀三大夫者，犹悉名之，安得众而不名乎？又曰：为曺羁讳也，按公羊以曺，羁为大夫，故生此义，非也，谷梁曰：无命大夫也，案宋杀大夫，亦有不名者，岂宋大国亦无大夫乎？又曰：大夫贤也，按无事君之道，而见杀矣。安得贤乎？皆不通也。
秋公防宋人齐人伐徐
防者，外为志也，宋人齐人者，宋公，齐侯也，不曰宋公，齐侯葢，齐威行伯，不务徳以绥天下而専欲力胜诸侯，春秋择其用兵之盛者，贬之也，故曰：齐人也，宋人亦称人而序齐上者，以其主兵方贬，齐侯为人，不可不人宋公也，三传无解着明故也。
二十有七年春公防伯姬于洮
伯姬前年归于会公于洮，三传皆无滛恶之迹，而春秋书之，与夫人姜氏防齐侯于禚，文同而无异者，葢妇人无専行之道，傅母不至，不下堂而伯姬无事，而防公于洮，安知其不为恶也，传无其事，而经书之文同者，犯礼之迹无异也，左氏罪公行之，非事而不讥伯姬，亦但其一偏尔，陆氏曰：公及侯伯姫俱失正矣，其説是也。
夏六月公防齐侯宋公陈侯郑伯同盟于幽
是时，齐威已伯诸侯；已，从同盟于幽盟，书之辞同也，谷梁曰：衣裳之防十有一，兵车之防四，赵子曰：征伐则兵革修好，则衣裳大例皆然，何独威公此説是也。
秋公子友如陈葬原仲
大夫无私出境之礼，公子友与陈之大夫原仲有旧，如陈而葬之，春秋罪其私行，故书曰：如陈，葬原仲也，原谥也，仲字也，以字称之者，春秋之例，内外大夫既没之后，不称其名，但书谥书字而已。僖，十五年，震夷伯之庙亦是也。公羊曰：季子避内难，春秋通其私行也，谷梁曰：讳出奔也，按春秋未有无事而虚加其文者，若公子友出奔，经当据实而书之，何为讳乎？公子友为大夫，不能止难而去，已有罪矣，春秋，何得为之讳乎？居其位，食其禄，不能使之无难，至有而又去之，春秋乃变文以讳其奔，则何以劝人死难乎？公谷之说，皆非也。左氏曰：非礼也，原仲季友之旧，此説是
冬伯姬来
春秋之例，归宁曰来，大归曰来归，惟父母在得归宁，父母没，虽兄弟不往也。春秋内女适诸侯者多矣，于其归宁，未尝曰子某，姬来归宁，常事无书也，伯姬非庄公子义不当归，春秋以其归之非礼，故书曰：伯姬来也，左氏曰归宁，曰来，按春秋内女之来，惟二尔，是年，伯姬及僖二十八年，复来尔，赵子曰：岂有二百四十二年，内女惟両，度归宁乎？公羊曰：直来此皆不知常事，不书之义，故为此説。
莒庆来逆叔姬
礼，大夫不得越境逆女，所以絶外交而使一心于其国也，莒庆来逆叔姬，则是外交矣，庄公以诸侯之尊而屈礼，主大夫婚，则是失礼也。莒子为君，不能制其臣，而使之外交诸侯，则是不君矣，葢莒庆庄公，莒子皆有罪也，春秋之法，亲迎者，但曰逆女，而此曰叔姬者，葢不与莒，庆之得逆女于我也，不书，叔姬之归，叔姬为大夫妻贱畧之也，公羊曰：大夫越境逆女，非此説是也。
杞伯来朝
自入春秋常称侯，至是降而称伯，僖二十三年，书子卒，左氏曰夷也，二十七年，书杞子来朝，又曰：用夷礼也，文十二年，书伯来朝，又曰：舍夷礼也，杜预范寗，于是见称伯即云：为时王所黜，按：杞二王之后，其爵最尊，又在中国不邻于夷狄，安得如左氏之説用夷礼复舍之乎？又春秋时王室衰弱，安能号令诸侯，升降，其爵秩乎？左氏范杜之説皆不通陆淳之徒，以为当世主盟，列国防诸侯，以国大小为次，故国小而爵，尊者降爵，爵卑而国大者进之，或升或降，从一时之便，故之爵，或侯或伯，或子也，于是来朝称伯者，葢齐威兴伯降爵，从伯此説是也。
二十有八年春王三月甲寅，齐人伐卫，卫人及齐人战，卫人败绩。
齐人者，齐侯也，以其方伯于天下，而専恃兵胜，故贬之曰：人卫小于齐，而齐方强盛，齐伐之不服，而求与之战，卫人实欲与战，故曰卫人，及齐人战也，不书所战之地战于卫之国，都也，春秋之义，师败称师，卫败不言，师贬衞也齐威方兴伯业以信懐诸侯以兵胜天下卫之弱小而不服，至于见伐，已有罪矣，徳政不修而倔强，不从于伯主，为之侵伐则已，又驱其人而求与之战，以至弱之衞当甚强之，齐必不可胜矣。以不教之卒，当屡试之，师必不可胜矣。以衞之无道，当齐威之方强，又必不可胜矣。衞不量其国之至弱，师之不教，已之无道，以与齐威战焉，春秋之义，败称师，所以深痛吾民衞侯安忍其民，驱而与齐战，不以其民为民也，春秋二百四十二年之久，争事多矣，未有败而不言师者，不量其力之如何？不度其徳之优劣战而至于败，未有甚于衞者也，圣人本其无爱民之心，而贬之曰：卫人败绩，左氏曰：数之以王命，取赂而还，按左氏终始载衞立子頽及衞人伐周之事，考于经无有也，于是，又曰：数之以王命，经无其事者，皆未可据也。公羊曰衞不称师未得乎师也，按春秋惟此一处败绩，称人未得乎师者，何其少也！谷梁曰：微之不以师败于人也，谷梁之意，葢贬威公尔，若春秋实贬，威公衞何称人乎？皆不通也。
秋荆伐郑
荆者，楚未改，号之称也。春秋外之故，但曰荆而不曰荆，人荆师也，谷梁曰：州举之也，谷梁不知楚未改号，故妄生此説也。
公会齐人宋人救郑
是时荆为夷狄之强逺至中国而伐诸侯，齐侯以伯者之义，率诸侯而救郑焉，齐威攘夷狄，尊中国，可谓义矣，然春秋犹书曰：人未有以爵许之也，春秋之义，责贤者备，齐威在可责之域，故春秋责之备也。
冬筑郿
春秋书筑者七，其六皆防囿也，邑者惟一处尔，不谓之城，而谓之筑，左氏例曰邑，曰筑都曰，城春秋内城邑者二十有四，岂皆有先君之庙乎？此非也。谷梁曰：虞之，非正也。按虞之当曰囿，经不曰安知其虞乎？惟公羊谓之造邑，陆氏从而广之，曰：言城者，城旧邑也，言筑者筑新邑也，盖台囿无旧新为之者，必皆曰筑，然则筑郿者，新城郿，而为邑也，不曰新无旧也，不曰城无所因也，春秋之法兴作，皆书所以重民力，谨天时，也先书筑郿，而下书大，无麦禾，则公之兴作，不量力可知矣。
大无麦禾
庄七年，书秋大水，无麦苖麦，苖之无大水灾之也，不曰大者，水所不伤，或有之也，此书大，无麦禾，非常无之也，无水旱灾之，虫螟伤之，而大无者嵗凶不收也，举鲁之国，无收者也，故曰大无也，谷梁曰：大者有顾之辞，按七年，书无麦，苖亦二灾也。何为不言大乎？此説非也。
臧孙辰告籴于齐
古之为国，必有数嵗之备虽甚丰年，民食之者不过四鬴也，君取之者不过什一也，民之食有节，君之取有度，则为国三年，而余一年之蓄，为国九年，余三年之蓄也，为国二十七年，而余九年之蓄也，汤之旱，至于七年，尧之水，至于九年，而天下无饥者，九年之蓄素具也，天时之不可期，而水早之无常，又无蓄以备之，则是使民恃天而生也，安得为民父母哉？庄公在位二十八年，虽九年之蓄，可具也，而庄公于其无事，夺民之力，使不得尽力于耕耨，以其余蓄藏以待有事，又驱之战鬬而杀伤之，一年不登，告籴于外，眷秋罪，庄公在位之久，蓄积无素也，书曰：臧孙辰告籴于齐，以着其困穷，而告乞于外，耻之也，公羊之説是谷梁最深切者欤！
二十有九年春新延廐
春秋，凡兴作皆书，不以其时之得失，功之当否也？劳民之力，费民之财，皆圣人所重故也。有国家者不可忘战焉。战之具，故国必养马焉，左氏曰：凡马，日中而出，日中而入，马出入之时也，廐者马之所在，不可以不修，然庄公不务治其国家，一无麦禾，告籴他国于甚，歉之嵗又兴作以劳民，葢庄公之新延廐，于春秋兴作之罪又甚焉，不曰新作，而但谓之新者，制度防模，无所増益但因其旧而新之尔，左氏曰：不时也，按去年之歉如此，今年新廐虽时得无罪乎？公羊曰：凶年不修，谷梁以其用，民力为已悉矣！此二説皆是。
夏郑人侵许
按郑称人者，将卑师少也言侵者不声其罪而行也，左氏于此发例，曰有钟鼓曰伐，无曰侵，按侵伐之例，但言罪与不言罪尔，不系于钟鼓之有无也，陆淳非之当矣。
秋有蜚
蜚者恶臭之虫，南方所生，鲁不当有者也，经曰：有蜚，非所宜有，而有之为异，故书也，公羊曰：记异是也。左氏曰：为灾也。按：蜚岂为灾之物，乂曰：凡物不为灾不书，按春秋灾异，悉书不必皆为灾也。鸜鹆，岂能为灾乎？春秋何以记其来巢也，皆不通也。
冬十有二月纪叔姬卒
内女归为诸侯，夫人无他恶，行即书卒，犹不书葬，其贤行之著者，则书卒书，葬以旌之，异于他女也，纪叔姬为纪侯之媵，法不当书，而春秋书归于纪，归于酅而卒，葬皆详书之者，特贤之也，纪其灭于齐而纪侯去国，叔姬不以纪之，存亡大小易其心也，惟宗庙之是依，纪季以酅入齐而纪之，宗祀不絶则叔姬，又归于酅，以供承祀事焉，夫以春秋之时，天下无道而妇徳狼藉也，而叔姬之行如此，圣人安得不进之乎？葢进一叔姬，而当时之滛乱无徳者皆诛焉，此春秋所以志纪姬之详也，谷梁曰不，曰卒而曰葬，悯纪之亡也，按若叔姬，无贤行可纪，则春秋何用纪其卒乎？闵纪之亡，非孔子作春秋，维万世之意也。
城诸及防
诸防皆我邑也，城者因旧邑城之也，春秋之义，凡城皆讥，为人父母，不务以徳教治民而徒驱民城邑以固其城池，城池，治世不能去，然其在春秋时则有罪矣，城诸及防，所以别二邑也。若曰城诸防则恐其为一邑尔，亦有施功之先后，先诸而后防不得，曰：城防及诸也，谷梁曰：以大及小非也，左氏曰：书，时也，按春秋兴作，不以时不时，皆书之所以重民力而爱民财，若但以时为义，则得时者，何用书乎？如庄之三十一年一嵗而筑防者三，使皆得时而春秋书之，可无罪乎？此非也。
三十年春王正月夏师次于成
春秋之义，凡次皆讥兵者，量力而动，动而必中者也。荘公之于纪，世为婚姻之国纪亡而附庸于齐，鄣，纪之附庸，未能下齐，而自处于僻陋，齐威志欲防之，庄公以纪之，故将往救鄣，又畏齐而不敢也，书曰：师次于成，所以见荘公不量其力，妄动而劳民，师已成矣，又畏惧而不进，徒次于成焉，罪之也？谷梁曰：不言公，耻不能救鄣也，按实，将卑师众，故称师尔，谓之耻而不言，则庄四年，公次于郎，何以不耻也。谷梁之説非
秋七月齐人降鄣
春秋书降者二降者，降服之名也，八年，郕降于齐师，不曰齐师降郕，而曰郕降者，是时齐鲁之师相防围郕，郕不降鲁，而自降齐尔，今言齐人降鄣，非鄣欲降也，齐强降之尔，鄣入于齐，不曰防鄣者鄣，附庸之国，降齐而为附庸，国无所防也，不曰取鄣者，齐之师无所加，胁之以声威，而鄣已降矣，不曰迁鄣者鄣，不去其土地，就其国服为附庸，齐无所迁也，不曰齐侯，而曰齐人者，圣人疾，齐威将伯，天下不务徳教而専师兵革贬之，曰：人也，春秋书降者二郕，以自降为文，而鄣言强降者，非郕鄣之降，有宜有不宜，非齐之于郕，鄣有轻有重也，郕之降不入，鲁不得不曰郕降也，春秋之轻重与夺，惟其事之所在，公羊曰：不言取之？为威公讳也。按：齐实不取鄣，而鄣犹如故也。安得曰：取乎春秋方书，齐侯为人以罪，威公安得为之讳乎？
八月癸亥葬纪叔姬
内女之葬，法不当书，而叔姬得书，葬于春秋者，圣人贤之也，妇人不与外事，虽其贤，无事可褒，独于终始之详，以一见焉，纪伯姬之葬无他贤，行可书以齐侯葬之有罪，故特书之，以见齐侯之恶，其他内女无事着，其卒葬者，惟纪叔姬宋，共姬尔纪，叔姬之归于酅，不忘纪先君之祭祀，宋共姬之，傅母不至，卒死于火，圣人特贤二夫人之行，故终始书之无遗焉。公羊曰：隠之谷梁曰闵纪之亡也，是皆不知孔子贤二夫人之事，故妄为之尔，鲁自隠闵之，何与于孔子修春秋之意乎？皆非也。
九月庚午朔日有食之鼓用牲于社
书日书月食，正朔也，日食而鼓，礼也，用牲，非礼也，春秋书鼓用牲于社，所以讥用牲之非礼尔，然而鼓用牲者，不言鼓，无以见用牲之非，但曰：用牲则若当时未尝鼓也，所以至于用牲者，由古有日食鼓社之礼，相縁而误至于用牲也，必言鼓者，以见失礼之因尔，春秋书日食三十六，而鼓用牲于社者三，不用牲而鼓于社者，葢常事无所书尔，惟其用牲非常，是以记之。
冬公及齐侯遇于鲁济
简礼而防曰：遇是时，齐方盛强，而伯业已着齐，将有事而遇公于济也？曰：鲁济者，杜预曰：济在齐者曰：齐济在鲁，曰鲁济，若但曰济，则无以分齐，鲁之界也。
齐人伐山戎
王道衰，伯者竞起，一正天下，以扶持王室，葢五伯之道，劣于三王而有功于一时也，五伯之盛，莫过于齐威，而齐威之功，莫过于北伐山戎，南伐强楚，而左氏记载孔子之言曰：齐侯不务徳而勤逺畧故北伐山戎，南伐强楚，而史记世家亦曰，北伐山戎，为燕开路，又有齐侯割地之説公谷亦曰：齐人者，齐侯也，然则伐山戎者，齐侯无疑也。孔子论管仲之功，而知免于左袵，葢齐威，五伯之盛，而北伐山戎，又其功之著者，然而春秋曰：齐人伐山戎，不曰齐侯也，齐威用师，在春秋贬之，亦已至矣，于其伐山戎，可以少进之矣，而孔子未也，齐威之仁义，非有之者，假之者也，假仁义者，久而不变，然后如其有之也未久，则变未可知也。于其未可知之际，遂以真有之辞，许之，然则仁义之道，可一日而成也。孟子曰：亦在夫熟之而已矣。葢春秋之意也，齐侯之伐山戎，孔子若将许之，然而未许之者，齐威之功，未大而荆楚，方强也，书曰：齐人伐山戎，所以深贬，齐侯用兵之盛，而勉之以伐楚也，公羊，曰：操之为已蹙矣，按春秋甚外夷狄，恐其不踈甚内中国，恐其不亲，操之已蹙，非春秋绌，夷狄之意也。谷梁曰：爱齐侯乎？山戎，齐威之功，孔子之门人薄之，何爱之也？又爱者私情，非春秋公法，公谷之説皆非。
三十有一年春筑防于郎
易需之象，曰：云上于天，需，君子以饮食宴乐随之，象曰：泽中有雷，随，君子以向晦入宴息，葢君子之道有所屈，则有所伸，有所张，则有所弛，需之时，君臣相须，而天下治也，则饮食宴乐，以尽圣人之欢心随之，时威徳已着而天下随也，则优游宴息，以乐乎无事，圣贤所以养其神，防池苑囿，宫室服御，圣贤所以养其身，文王之囿方七十里而灵，防灵沼，麋鹿鱼鼈，其养身之道，虽文王不废也，然庸君暗主知养其身而不养其民，此春秋所以深罪之也，春秋之义，兴作皆书，虽城池之固，门廐之急无遗焉。竭民有限之力，以养无道之君，圣人不与也，况非民人之所急，国家之所务筑防，筑囿以为耳目之娯哉！此其罪不待贬絶而自见公羊曰：临民之所潄浣也，如庄公之治鲁筑防，不临于民，得为无罪乎？此特讥其浅近尔。
夏四月薛伯卒筑防于薛
春筑防于郎，夏筑于薛，民不胜其劳也，庄公务一身之娱，而劳民如此，不待贬絶而罪恶见矣，薛伯之卒，经无其名，旧史夫之孔子不妄加也。
六月齐侯来献戎防
去年，齐侯北伐山戎，于是还而过鲁，遂以所防献焉，春秋？齐侯用兵皆贬，称人于此，献防顕，言齐侯者，葢齐大鲁，小齐于鲁，无所畏惮，若言齐人则是防者无疑也。特书其爵以见齐威之罪，齐威伯者，不务徳以绥诸侯，而専恃兵革逺以伐戎已有过矣，又因过鲁，以其伐戎之所得，夸示诸侯以自矜大，因使之威服焉，春秋诛齐威矜功，威鲁之罪，故特书之曰：齐侯来献戎捷也，孟之反不伐，奔而殿，将入门，防其马曰：非敢后也，马不进也，孟之反全军而归，鲁頼以免，败绩之辱于其还，而至鲁之门也，辞以马不进焉，孔子取之，取其不伐尔，顔子之行事，不见于传记，而孔子称其庶几葢，其言曰：愿无伐善，无施劳，然则孟之反辞马不进，得圣人之一偏，顔子愿无伐善，得圣人之具体，齐威矜功，则亦去圣人逺矣故孟之反顔子见称于圣人，而齐威得罪于春秋也，然则矜能而伐善者，皆孔子之罪人欤？左氏曰非礼，公羊曰：威我二説皆是谷梁曰：内诸侯也？按：齐侯矜功，而自伐春秋，方深罪之，安得内而进之哉？又曰，内与同，不言使也，按实齐侯，自来不得，曰：使也，安得曰：内与同哉。
秋筑防于秦
庄公一嵗之内筑防者三，其视民如何也？乘君上之势，轧疲羸之民，筑防者三，以为耳目之观，一身之娯，春秋书之，不特见庄公之罪，深有意于后世也，谷梁曰虞，山林川泽之利，筑防，非以虞利，此误矣。
冬不雨
春秋之法，尽无之者，曰：无无氷是也。有之而不为益者，书不不雨是也。易之象隂阳和者曰雨，暌之上九曰：往遇雨则吉，孔子觧之曰：遇雨之吉，羣疑亡也，其不和者，则曰不雨小过之，六五曰宻云不雨，孔子觧之曰宻云不雨已上也，然则凡雨者皆隂阳和也不雨者皆隂阳不和也，春秋不雨者七记隂阳不和之异也。人与物之在天地间者皆仰隂阳以生也隂阳不和则所以仰之者，无乃不遂欤！故春秋之法，一时不雨，则书不以其为灾也。异之大者，不可不记故也。然而不曰无雨，而曰不雨者，虽有之不足以为雨，犹不雨，尔不得曰无雨也，公羊曰：记异此説是也。
三十有二年春城小谷
小谷之地，公谷皆无觧，惟左氏曰：为管仲也，杜预推寻其地，以为济北谷城县，城中有管仲井附防左氏，鲁为管仲私邑之説陆淳之徒，又从而广之，曰：管仲徳及诸侯鲁为之城，私邑虽非常礼，亦变之正也，然春秋之作，所以传后世，若鲁为齐城，当曰城，齐小谷，经不言齐安知小谷之为齐乎？春秋书内城者，但曰：城某而已，其书外城，又不书国，何以分别乎三，称外城者，惟小谷楚丘，尔楚丘之地，虽复不明而杂见于书，若小谷者，惟左氏谓之管仲邑，而二又无其事，范寗注谷梁亦曰：鲁邑也，杜预虽以管仲井为据，然其地自是谷城，非小谷也，圣人之经，不待而后见，不应不明如此，但地名疑误，亦未可决为鲁邑，且当存之。
夏宋公齐侯遇于梁丘
宋公序，齐侯上者，宋为之志也，谷梁曰：大齐威也，按春秋书之，无异文焉，何以知其大乎！
秋七月癸巳公子牙卒
左氏公羊载公子牙，事皆以为见杀于季反，然春秋书其卒无异辞也。季友遏恶于未萌，乃春秋之所重，春秋不以骨肉相残，责之当变，文以见异不得，但书卒也，春秋但记其卒，安知其杀之乎？若曰鸩而杀之，与刃而杀之者异，则许世子之不尝药，遂得弑君之罪，季友鸩公子牙而杀之，与刃杀之，无异也。春秋之法，所不可言，则没而不言，君弑不地，君夫人奔变为孙，皆是也。若春秋贤季友之杀公子牙，则亦当为辞以异之，不与正卒者，同例也。二，但见公子牙鲁之大恶者，而卒于庄公之前，又季友方用事于鲁，疑其为季友杀之，尔且当据经为正，二説未足凭。
八月癸亥公薨于路寝
曽子有疾，召门弟子曰：启予足，启予手，诗曰：战战兢兢，如临深渊，如履薄氷，而今而后，吾知免夫，小子，乐正子春下堂而伤其足，三月犹有忧色，葢曰：父母全而生之，子全而归之，夫以曽子之贤，戒惧乎？终身死而后知其免，乐正子春一伤其足，而忧者三月，然则二子之所重，其七尺躯尔，犹且恐惧如此，况国君之尊，有宗社之重，人民之托哉！名位之尊，则窃伺之者众，危病之际，则觊觎之者众，故人君之薨，必于路寝，路寝者，聴政之居，而大臣之所在，一朝而薨，则国家之事，社稷之守，不至为奸人女子之侥幸也，春秋之法，薨，必书地，所以谨之也，谷梁寝疾，居正寝，正也，此説是
冬十月己未子般卒
春秋之法，君薨未逾年，君称子承祖之泽，继父之业，不忍有变也，自称曰子，人子之心不忍其父之亡，于未逾年，犹曰父在云尔，称名君之殡犹在，尸柩之前，则君父之前也，臣子不可不名，此春秋之法，忠孝之道也，子般继庄公而立者立，未逾年而未葬也，乃遽见杀于公子庆父，故称子，称名而不地，春秋未逾年之君，书卒者三子，般，亦以弑不地，而子野正，卒亦不地，赵子疑经阙之恐尔也，谷梁曰：子卒日，正也，不日不正也，有所见则日，案春秋日月例不通，谷梁以卒，日为正有所见，则日自相反也。
公子庆父如齐
庆父弑子般者，弑君之罪，不见于经，圣人非不欲诛之也，我君之弑所不可言，若着庆父之罪，则我君之恶矣，若庆父者，孔子深欲诛之，为君父之丑，隠忍焉尔，已弑其君矣。国内无讨之者又安然如齐焉，不曰出奔，内无所逐，晏然而如齐也，齐为伯主，当讨除弑逆，以明天下之义，齐容而纳之，齐有罪矣，庆父不待诛絶而鲁之臣子，齐之威公，皆未免有罪也，谷梁曰：讳莫如深，深则隠按庆父如齐，非鲁人逐之，故不言奔尔，若春秋为之讳奔，则闵二年出奔莒，何以不讳乎？此非也。
狄伐邢
春秋之时，周室既衰，狄人始荐居而侵伐，诸侯书之，所以见中国之无人，而外裔之盛强也，为中国者，有罪尔，狄人又何责之哉？
春秋经解巻四
钦定四库全书
春秋经觧卷五
宋 孙觉 撰
闵公
元年春王正月
闵公继子般之弑而立不行，即位之礼，春秋因不书之，以见继弑之法也。左氏曰：不书即位，乱故也。按：人君即位，国家之大事也，虽在危乱，不过礼有不具，尔不应，因乱遂废，其礼也；公谷之説皆是。
齐人救邢
去年之冬，狄伐邢，于是威公救之，夫以中国诸侯见伐于夷狄，威公仗大义救之，得伯者之正，此宜在，可褒之域矣，然而春秋未始许之。犹贬之曰：齐人盖齐威未至于道而救邢，未足以为功也。齐威不能明王道，以兼夷狄，使之不来，而区区救其侵伐，则干戈之后，奔命不暇，未及救其乱也，盖齐威为春秋之极盛救邢，又齐威之大功，圣人必于其盛者贬之，为其可责而责之也？谷梁曰：善救邢也，按救邢虽善，而威公称人，盖其甚微之尔。
夏六月辛酉，我君庄公，秋八月，公及齐侯盟于落姑，闵公，是时年始八嵗又值大乱之后，可谓君少而国家多难矣。落姑之盟，齐侯屈伯主之尊而盟危，国之防主，盖于鲁有存亡，继絶之功矣。
季子来归
左氏记季友之事，以为庄公三十二年，公子牙卒，季友鸩之也，于此来归，又曰：齐侯使召诸陈，然则季子自二十七年如陈原仲，其后遂不反鲁，于此始召之矣，以为于此召之，则杀公子牙者谁乎？自相乖戾也。盖公子友葬原，仲后尝还鲁，春秋常事无所书，故不记尔，庆父之乱，尝出奔，然春秋不书，此圣人之意也，季友贤者有可以安社稷，利国家之道，而庄公不亲信之，使庆父之徒用事于内，且为乱矣，季友欲治之，则不与于政，坐视之，不免于死，于是违难而去也，然春秋不书其出奔之迹，以见其意，鲁方有难，国人迎而归之，春秋善，其反也，特变文而书之，曰：季子来归，字而不名，春秋深善之也，不书至，未尝见执也，不书所自，鲁人迎之也，陆氏曰：圣人善其归，不讥其去，以明变而得中，进退不违，道也。
冬齐仲孙来
仲孙齐之大夫，于时鲁方有难，齐侯使来窥之，不书，使仲孙得専使之宜，因受命来鲁，遂宁鲁难，春秋嘉之，特书其字曰：齐仲孙来，齐威有窥鲁之心，而仲孙止之，不言使，不受君命也，鲁之危亡，在于旦夕，而仲孙存之不书其名，鲁人德之也，春秋之法，大夫外交，则书之曰来隠元年，祭伯来是也；仲孙受命齐侯，实将窥鲁而取之，仲孙不受君命，反为辞以存鲁，人臣外交也，春秋恶其无别，特书其字以旌之，陆氏曰：存邻国之羙者莫过于仲孙，高子此説是也公谷，皆曰仲孙者，公子庆父也，系之齐，外之也，按春秋之作，所以惩乱，实鲁庆父而书齐仲孙，不惟义不明，亦何以止乱乎？皆非也。
二年春王正月齐人迁阳
赵子曰：徙而臣之？曰：迁阳国也，齐彊，迁之为已附庸之国也，齐称人贬之也，诸侯虽有国之大小，爵之尊卑，然皆受地于天子，而为已同列，恃其彊大，而迁为附庸，盖其罪不可胜诛矣，不书曰：防宗祀复存也。
夏五月乙酉吉禘于庄公
禘之説见于诗见于春秋，见于论语，中庸孔子之意则同，而传记诸儒之説纷纭不合，不可齐一，要当折衷于孔子，尔春秋之言，禘曰：吉禘于荘公，又曰：禘于太庙，用致夫人，荘公之卒，在前年之八月，至闵二年之五月犹未三年也。书吉禘，未可以吉禘而言也，斥言荘公，不于太庙，不配于祖也，哀姜之薨，在僖之元年，至于八年始禘而致之，因夫人而禘，禘又致夫人也，春秋书禘者二，皆失礼，非常讥之，则书之尔，春秋之法，祭祀失礼者，斥言祭名，因下事而书，但书曰：事禘尝烝，绎失礼书之大事，有事于祭无讥，但因下事尔，大事于太庙，跻僖公大事者，禘也，有事于太庙，仲遂卒于垂，有事于武宫，叔弓卒，有事者烝尝也，禘大于烝尝，故加大以别之，烝尝常事，故但曰有尔大事，无讥而跻僖公，失礼不得书，禘也，有事无讥，而仲遂，叔弓之卒，非常不得书，烝尝也，盖禘者，天子诸侯审禘，昭穆之祭名也，羣公之宫，合食大祖，已祧之主，升享于庙，自天子诸侯三年之防，则宗庙之祭，皆废不举，至于防毕则迁亲尽者之祧，致新死者之主，审别昭穆，大祭于太庙，于是而行禘礼焉，闵公之防未除而荘公之主入于庙，乃遽也，夫人不当致太庙，未当禘用者，不宜用也。故亦讥之，而书禘书致也，诗周颂，雍之序曰雍，禘太祖也，长发之序，曰长发，大禘也，雝之诗曰：宣哲维人，文武维后，又曰：既右烈考，亦右文母，然则雝诗之所及，止于文武尔，非大禘也，语曰：三家者以雍彻，若雍为大禘，不应三家止用于彻祭，而孔子讥之，亦但曰相维辟公，天子穆穆，奚取于三家之堂，盖三家之僣，但僣彻祭之歌，不僭禘乐也，若实僣禘乐，孔子罪之，当更着明不得，但以天子辟公为説也长发之诗曰：濬哲维商，长发其祥，盖啇者，契之始封也，又曰：相土烈烈，海外有截相土，契之孙也，又曰：帝命不违，至于汤齐，然则商之禘祭，自契而下也，曰：相土者，自契而下也，贤君，故特举之尔，由此观之，啇之禘，禘契而下至于汤，汤以来皆当庙，而祧之者，故不序也。论语之言曰：禘自既灌而往者，吾不欲观之矣，中庸之言曰：明乎郊社之礼，禘尝之义，治国其如示诸掌乎？盖孔子之言鲁禘则讥，既灌以往，其论治国，则先郊社而后禘尝则禘尝之礼，逹于诸侯，郊社之礼，大于禘尝，亦以明矣。今以诸经考之，则天子之禘不及于祖之自出，而诸侯之国，类皆得也。大曰：礼不王不禘，王者禘其祖之所自出，又祭法曰：殷人禘喾而郊冥，不知礼记诸篇何从而知？不王不禘，禘大于郊也，春秋之法，祭祀，非常失礼者，书祭祀之名，故郊者天子之礼也。鲁诸侯不得郊而成王妄，赐鲁公僣受春秋，凡郊事之失礼者，并郊书之，以此见郊之非礼，禘尝之祭，失礼不在于祭者，但曰大事，有事而已，春秋不讥，禘之非礼，则不王，不禘之説非也长发之诗，殷之大禘也，而诗之所及，惟曰啇焉，不云喾也，诸儒从而广之，曰：周之禘，禘喾鲁之禘，禘，文王閟宫之诗，其序鲁事备矣，其辞曰：皇皇后帝，皇祖后稷，又曰：周公皇祖，亦其福女，盖鲁之郊，郊稷故曰后稷也，鲁之禘，禘周公，故诗曰：周公而不曰文王也，若实禘，文王诗当叙之，不应列序，鲁之始出，而文王独遗，鲁不祀之，故不言尔？然则周之禘禘，稷鲁之禘，禘，周公天子，诸侯通得以行禘礼，而禘小于郊，无疑也。礼运曰：鲁之郊禘，非礼也，周公其衰矣，祭统曰：成王追念周公赐之重，祭郊社禘尝是也，礼记诸篇，但见春秋所载，郊社禘尝之名，遂以为皆天子之礼，不知社稷，禘尝皆诸侯所得祭者尔。鲁之用天子礼乐，盖成王尊宠周公，使之郊天尔，其他典礼，自循本爵也，诸儒苟见春秋载之，不复究其实，便为之説故相承致误也。但当以孔子所删为之防，诸儒之説不可凭也。
秋八月辛丑公薨
闵公之薨，不地，见弑于庆父也，春秋鲁史臣子之礼义不可言，君之弑故，但曰：公薨也，弑君之贼，讨则书葬，闵公之贼，不讨而使之出奔，春秋不记其，所以罪鲁之臣子也，谷梁曰：不以讨母子也，按弑闵公者，庆父尔春秋不讨哀姜，乃当书葬，贼不讨不，母又不书葬，何以分别乎？谷梁之説非
九月夫人姜氏孙于邾
文姜之孙也，不称姜氏？所以令齐絶之哀姜之孙也，称姜氏，以明邾非姜氏，父母之国，其得絶之无疑焉，邾容而受之，为有罪尔，春秋深罪，邾之容，他国夫人也，特曰：夫人姜氏孙于邾，以见其不絶之罪，谷梁曰讳奔也，按内不言奔，乃春秋臣子之法，所以待之，至而责之周尔，何得谓之讳乎？
公子庆父出奔莒
庆父比弑二君，鲁之臣子不能讨而杀之，至令出奔也，春秋之法，弑君之贼，不能讨于当时，则春秋不复见之，盖圣人疾之甚者，欲其即讨，不欲见其复生也，特书庆父之奔，盖深罪鲁之臣子尔，谷梁曰：其曰出絶之也，按鲁大夫之奔例皆书出，何独庆父？特言絶乎非也。
冬齐高子来盟
庄公死，子般闵公，皆遭贼弑，鲁旷年无君，齐威以伯者之义，使高子来盟，平鲁乱，春秋贤高子得专使之道，受命不受辞，终立僖公贤君而鲁难，遂已不言，齐侯使之所以见其能使不书其名，所以善乎平乱，公羊曰：我无君也，赵子非之，曰：既与鲁盟，即是致命，若不致命，如何盟乎？
十有二月狄入卫
按左氏载，狄人伐卫之事，以为卫防，而迁都也，然春秋但书曰：入者，盖狄虽迫卫，至于奔亡，而未尝居有其地，其后卫复见于经，非狄防而取之，故不曰防尔。
郑弃其师
诗清人之序曰髙克好利而不顾其君，文公恶而欲逺之不能使高克将兵而御敌于境，陈其师旅，翺翔河上乆而不召众散而归，高克奔陈，公子素恶高克，进之不以礼，文公退之不以道，危国亾师之本，盖清人之诗，深恶高克，而兼罪文公，然春秋书之曰郑弃其师无罪，高克云者，高克之，进之不以礼，君恶之不能去，则亦小人而已，小人又何责之哉？为之君者，有罪尔，文公恶其臣，则放之可也，不放之，而乃与之众，使御冦于境，高克竟奔，而师众溃散，则非高克之罪，使之者有罪尔，郑之所以为郑，以其有郑之师，乃驱其师而去之，不得归罪，高克也，春秋之法，自取之者，以自取为文，齐人殱于遂，郑弃其师，梁亡之类是也。故不以其例而变文书之，盖圣人深罪之尔。
春秋经觧卷五
<经部,春秋类,孙氏春秋经解>
钦定四库全书
春秋经解卷六
宋 孙觉 撰
僖公
元年春王正月
僖公继闵公之弑，不行即位之礼，春秋防实去之，以见继弑之法，公谷之説皆是左氏曰：公出故也。按左氏之意，以为闵公之杀僖公，尝出奔，于是不言即位，以公之出，不以正月即位也，定公六月即位，春秋书之，僖公即位，不于正月书之，又何伤乎？赵子非之备矣。
齐师宋师曹师次于聂北救邢
春秋之义，凡次皆讥，未有次而言救者，力能救之，则救之可也，不能救矣，又徒次焉，盖罪之也，春秋言救，言次者二，襄二十三年，叔孙豹帅师救晋，次于雍榆，及此年次于聂北，救邢是也。聂北之次，先次而后救雍，榆之次，先救而后次，皆有罪矣，于罪之中，又为轻重焉，齐候伯业已盛，诸侯皆已服从，于是时也，狄已入邢，而将灭邢矣，为齐威者，不能攘夷狄，使之不至于中国，至其入中国，而侵陵诸侯也，则仗大义，帅诸侯往救之，尔乃次聂北也，曰：救邢焉，师已次矣，其能救乎？实次而名救也，雍榆之次，齐伐晋也，齐大鲁小，势不能敌，齐之彊，又畏晋，不敢不往也。乃帅师救之，而次于雍榆焉，聂北之次，先次而后救罪，其能救而不救也，雍榆之次，先救而后次罪，其欲救而不敢也，齐威用师，春秋贬之曰：人未有曰师者，于是时称师焉，所以见挟彊师而不能救邢，深罪之也，公羊曰：邢已亡矣，盖狄灭之，按邢实不灭，不可言灭也？谷梁曰：以其不足乎，不言齐侯也，按不言齐侯，盖贬之尔。何谓不足乎也。
夏六月邢迁于夷仪齐师宋师曹师城邢
邢为狄人所逐，至于奔亡，迁都夷仪，书曰：邢迁邢自迁也，齐威闵邢之亡，率诸侯之师而为之，城得救患，分灾之道矣，然春秋不书其爵，但曰：齐师云者，方狄之伐邢，齐侯早率诸侯救之，则邢不至于迁而夷仪，不必为城也。齐威失救邢之义，使邢至于迁也，而为之城，则与齐襄亡纪而纪伯姬也。何异乎春秋之法，前目后凡救邢城，邢一事尔复叙，诸侯之师者，所以见齐威帅诸侯之师不能救之，而徒城之也，齐襄亡纪之国，而其夫人不足以为义，而灭纪之恶愈彰，齐威帅诸侯之师救邢，而次于聂北，邢已亡矣，而帅师城邢，城邢未足以为功，而不救之情益显，齐襄之恶，不可掩也，乃徒其夫人，威公挟诸侯之师，坐视之而不救，待其亡而为之城，欲自大其功也。春秋迹其意而诛之？曰：齐师，宋师，曹师城邢，为之城尔，又何用师哉？左氏曰：诸侯城之救患也，谷梁曰美，齐侯之功也。按春秋方以齐威失救患之道，罪之何美之乎？
秋七月戊辰夫人姜氏薨于夷齐人以归
春秋之义，弑君之贼，人人皆得讨之，虽在其国，虽在外，诸侯有能以弑贼讨之者，则书之曰人所以广忠孝之路，而厚人伦也；卫州吁弑其君完，尝立为君矣，卫之臣子讨之，则书曰：卫人杀州吁于濮，陈佗弑太子免而立，蔡人杀之，则书曰：蔡人杀陈佗弑君之贼，不容于人伦，能杀之者，必皆称人，犹之杀异类也，夫人姜氏帷箔不饰，比弑二君，不安其位而出奔于邾，齐威讨而杀之于夷，以尸归春秋，与齐威之，得讨贼之道，不曰齐侯而书之，曰：人盖夫人之行，人人得讨之也，夫人言薨而不言杀，内辞也，书齐人以归，所以明齐人杀之也，谷梁曰：夫人薨不地，地故也此説是也。
楚人伐郑
荆自此楚，始改号也，侵伐自此称人者，所以见中国之衰，而荆蛮之彊，也，孟子曰：人必自侮，然后人侮之，国必自伐，然后人伐之，荆蛮之俗，至无礼义，至无知识者也，中国王道明则遁逃逺去莫敢内向，而窥觎矣，至其衰陵，而中国无人也？则伐其小国，执其诸侯无所不至矣，春秋深罪，中国之衰，而荆蛮之盛也，则渐见其迹焉，以谓：于是之时有能攘而却之者，则荆蛮之，庶几可息，柰何中国，卒无其人焉，故称人称爵，与中国等其罪，中国深矣。
冬十月壬午公子友帅师败莒师于郦获莒挐
闵二年，公子庆父出奔莒，庆父弑君之贼，莒容而纳之，盖有罪矣，乃复责赂于鲁，公子友为是，帅师败之于郦获其大夫，挐谷梁之説江熈非之当矣。
十有二月丁巳夫人氏之防至自齐
春秋之法，有不待贬絶而罪恶见者，则直书其事尔，一时所不能断，众人所不能辩者，则异其文，以着之，夫人姜氏之恶，盖不待贬而见之者矣，然经不书姜，但曰：夫人氏焉，公谷二传，则曰：贬之杜预，则曰：阙文范寗，则曰杀子之罪轻也，要之，皆未得圣人之意，以为贬之则姜氏之恶，何待贬乎？以为阙文，则又妄以为杀子之罪，轻于杀夫，则是有可杀之君，而弑君之贼，犹有轻重也，夫人孙于齐，不言姜氏，所以使齐絶之也，齐者文姜父母之国，父母之于子，虽有罪恶得容隠焉若哀姜之恶，盖与文姜等矣，为鲁夫人，则比弑二君，为齐姜氏，则见杀于齐侯氏者，祖之所自出，所以别其生焉，若哀姜者为鲁夫人，而弑二君，为齐姜氏则见杀，罪恶贯盈，至于天下之大，四海之广，无所容其一身，盖非齐姜氏也，夫人氏而已，于其孙邾，其见杀于齐，不去姜者，孙邾，所以别异姓，见杀于齐，所以与齐杀之，惟其防之至自齐也，可以不言姜焉，盖圣人之轻重与夺，惟其事之所在也。
二年春王正月城楚丘
三传之説皆以为楚丘卫邑，齐威帅诸侯城之，然按春秋之例，诸侯城之者，则书诸侯城，邢城縁陵城虎牢城，成周是也。未有与诸侯同城而不叙，诸侯者，楚丘之地，见于传记者，皆以为卫邑，卫诗定之方中序，亦曰卫楚丘，而诗中无之，但曰楚宫，楚室尔，楚丘之名，见于春秋者二隠之八年曰戎伐，凡伯于楚丘以归，当凡伯之来聘，戎遂伐之以归，经不言卫，则楚丘，安知非鲁地乎于此，城之又不言，诸侯城楚丘，益可疑也，今地里楚邱，属宋，则凡伯自周聘鲁，无縁更过宋也，此盖可疑之事，且当阙之。
夏虞师晋师灭下阳
下阳，虢邑也，春秋邑不言灭，特书下阳之灭，而虢不见经者，盖圣人之意，以为虞公贪，璧马之赂，而为晋假道，以灭唇齿之国，下阳举而虢灭矣，春秋不书其灭，但曰灭下阳者，盖虢之灭，见卖于所与之国，圣人所不忍焉，书灭下阳而已，虞师首恶，序晋之上，至五年，晋人执虞公虞亦灭矣。又不书灭者，盖虞之灭乃在于灭虢之时，不在五年也，经书虞师，晋师灭下阳，则是虞，虢之灭，在于此举，然圣人于虢则不忍，其亡在虞，则先见其灭，故虢之灭，但书下阳而虞之灭书，执虞公也，三传之説皆是。
秋九月齐侯宋公江人黄人盟于贯
贯之盟，齐威徳大着江黄，小国逺来服从也。公谷二传皆以为逺国举江黄则诸侯皆至，然春秋之时，天下诸侯，亦以众多，齐威岂能尽服之乎？但四国防盟尔，安知当时之诸侯皆来乎？公谷之説非
冬十月不雨
春秋之法，一时不雨，则书过时不雨，则加自文以别之，僖公三时不雨，而首时皆志者，谷梁谓之闵雨，僖公有防民之心，一时不雨，则忧其灾，及于物，春秋据旧史书之，以见其有志于民也。
三年春王正月不雨夏四月不雨徐人取舒
舒国也，徐人取之而不言，灭者舒之，宗祀复存，未尝见灭也，舒者，楚附庸之国，服属于楚，徐人自楚取之，使之属徐也。赵子曰：凡得国不书，灭者不絶其祀也此説是也。
六月雨
文公二年，十年，十三年，逾时不雨，皆加自文以别之，僖公二年之中，逾时不雨者，九月于其首，时皆曰不雨，无自某至某之文，左氏曰不，曰旱不为灾也；此説虽通解春秋之义，然于僖公未明也，公羊曰：上雨而不甚也。然则首时之文，又何也？惟谷梁以为闵雨，春秋縁人君爱民之心而书之，比之二传，近而可训，且当以谷梁为据也。
秋齐侯宋公江人黄人防于阳谷
阳谷之防，盖齐威伯业之盛，遂欲夸服诸侯尔，而左氏以为谋伐楚也，按伐楚之役，江黄不与，又楚方盛，彊威公必不敢倡谋伐之，左氏但见伐楚，在于明年，于此妄为之説也。
冬公子友如齐涖盟
涖临也，春秋鲁史，其书鲁事，有内辞焉，外臣之来者，书曰：来盟来者，自外之辞也，内臣之往者，书曰涖盟，临涖而盟之也，我君之有道而大夫之贤，所往之国无敌也，临之而已，不书其人，非其国之君敌，吾大夫者尔，不书，简辞也，公羊曰：往盟于彼，谷梁曰：涖者位也，是皆不知春秋之谓内辞，故各为之説也。
四年春王正月，公防齐侯，宋公，陈侯、卫侯、郑伯、许男、曹伯侵蔡，蔡溃，遂伐楚，次于陉。
楚之为中国患，齐威欲伐之久矣，而蔡为楚之与国，当诸侯之道，齐威侯，遂帅诸侯之师侵其所与之国，使之奔溃，以惧，楚人遂进而声，楚之罪以讨之，然又畏楚而不敢进也，于是次于陉焉，夫以楚之彊而侵陵中国也有日矣，齐威志欲攘之，而诸侯未服，伯业未成，于是数盟诸侯，而诸侯信服，北伐山戎，而兵威已试，齐威帅已试之师，而从信服之，诸侯南伐彊楚，责包茅不入于天王，盖伯者之功，于斯为盛，春秋齐威，用师二十余年，贬之曰：人以其不务徳而务力也，于是始书其爵，以为其师，知所讨矣，于其次陉而不进也，盖有罪焉，春秋不深罪之，所以见齐威之彊，而不能当，楚于次之中有足矜焉者矣，左氏史记载侵蔡之事，皆以为怒，蔡姬之荡舟，然春秋于齐威之侵蔡，伐楚也，始书其爵，孔子方进之，不应其侵蔡，有私也，公羊曰：次于陉，俟屈完也，按经文师自次尔，安知屈完之来乎？
夏许男新臣卒
春秋之法，诸侯卒于其国，都者不他，虽其国不于其都犹地也，盖以国君之尊，社稷，人民之系重，卒不于其国者，皆书其地以谨之也，许男新臣防，齐威而卒于师，春秋之于新臣也，不书其地，盖地者罪之也，诸侯不自治其国家而奔走于防，盟侵伐，至于死，非其所而社稷危焉，则书地以罪之，齐威之彊，而伐楚之盛，诸侯从之，则国安身荣，不从之则危辱灭亡至矣，新臣虽死于师，而春秋书之，若卒于国者，所以许新臣之出防，齐威异于他诸侯之卒也，谷梁曰内威，此説是也。赵子曰：新臣归，卒于国尔，案经文次陉，而书新臣之卒，下有屈完来盟之事，新臣岂能遽归乎此説非也。
楚屈完来盟于师盟于召陵
春秋大夫来盟者必书，君使屈完之来，不书使者，屈完受命，不受辞，得専使之宜，故不曰使也，是时鲁公在师以屈完自外而至，故曰来盟，春秋再言盟，盖屈完受命，来盟于师，诸侯以其服从退军，召陵，然后盟也，若一书盟于召陵，则无以见诸侯，退师之实，故先书来盟，以见楚之服从，又书盟于召陵，以见诸侯之退师，春秋之盛，莫盛于齐威，齐威之功，莫大于召陵之盟，然而孔子书之，无异辞焉。盖王道之行，则无伯者，伯者虽盛，皆王道之罪人，故明乎王道，然后知伯者之小，论乎圣人，然后知道徳之大也，扬子曰：齐威之时緼，而春秋美，召陵习乱也，盖子之意，亦曰召陵，无足美者也，而春秋以习乱美之也，公羊曰：喜服楚也，虽夷狄之盛，然王道不系之重轻而喜之，何待圣人之小也，谷梁曰：内威师也，赵子非之曰：鲁侯不在，岂有言来之理乎？此説是也。
齐人执陈袁涛涂
执袁涛涂者，盖齐侯也，书曰：齐人贬之也，他国之大夫，虽有罪不可専执，况无罪乎？春秋之法，执人之大夫，不以其有罪无罪，一贬之曰：人罪其不受命于天王，而専执也，涛涂之，事见于左氏，公羊皆以为误，齐侯之道，而至于见执，然春秋书之与执大夫之例等尔，盖専执之罪同也，三传之説公羊得之。
五年春晋侯杀其世子申生
申生之事，见于传记备矣，晋侯之恶，不待贬絶而后见也，然春秋之于申生，无美辞焉，盖人子之道，至于见杀，则为不孝大矣，舜之事，瞽瞍亦允若，而卒免于祸，申生之于献公也，献公聼谗而申生死之春秋，举重者言之，斥言晋侯而申生，未免有罪也。
伯姬来朝其子
妇人既嫁不逾境，惟父母存得归，寕父母没，虽兄弟不往也。春秋内女之归者，未尝有曰：子叔姬焉，其书者皆非礼也。伯姬既以非礼来鲁，又以其子来行朝礼，失礼之甚者也，书曰：伯姬来朝其子，则是伯姬，鲁侯皆有罪矣，谷梁曰参讥之，是也。
公及齐侯，宋公，陈侯、卫侯、郑伯、许男、曹伯防王世子于首止。
齐威欲帅诸侯以尊王室，于是致王世子而防之，首止不列，叙世子者，春秋尊之不与，其致世子也，齐威之伯始，防世子晋文之伯至于召王，齐威以方伯之盛，不能率诸侯以朝天子而致王世子会之，至于晋文，遂召天王，而臣礼亡矣，孔子罪作俑者，至于用人，盖召世子而至于召王，齐威之罪，亦不可胜诛矣，公羊曰：世子贵也，谷梁曰：尊之也，按春秋之法，尊尊卑卑，不与其致，世子特殊防以见其意，贵之尊之，皆非也。
秋八月诸侯盟于首止郑伯逃归不盟
春秋之法，间有异事，则前目后凡首止之，防间无异事，而复叙诸侯者，不与其盟，王世子也世子者，天子之子，而世天下者也，诸侯盟之，而以不信加之，圣人之所不与也，特没去世子，而但曰诸侯也，齐威于此，大防诸侯以尊玉室，而郑伯逃归，春秋恶其以国君之尊，而为匹夫之行义，当留而窃去，特曰逃归也。
楚人灭子奔黄
春秋国灭，而其君死之者，但书曰灭，以其君归者，书名其君出奔者，书奔奔者，非无罪也，校之随君归者，则轻国灭，而身死者，非可褒也，校之不死，而奔者则善，故灭人之国，其罪则一而见灭之君，其例有三也；子出奔而不名，罪轻于以归者也。
冬晋人执虞公
虞，虢相为表里之国也，虞公贪璧马之赂，假晋道以亡虢，盖虢亡而虞举矣，春秋于虢之灭也，叙虞于晋上，而以下阳当之于虞之亡也，不言其迁，不言其灭？但曰执虞公，盖虞之所依者，虢也，贪赂而首恶，虢亡则虞亡，下阳之灭虞，已见灭而晋已取虞，虞之亡也，四年于兹矣，于是但执虞公焉，非亡虞也，公羊曰：其言执之，不与灭也，按虞之灭，盖在灭下阳，故不再言尔？又曰灭者，亡国之善，辞按灭人，亡国大恶也，何谓善乎？
六年春王正月，夏，公防齐侯，宋公，陈侯、卫侯、曹伯伐郑，围新城。
去年郑伯逃首止之，盟齐侯，于是帅诸侯伐之，而围其邑，郑伯诚有罪矣，然为齐威者，不务修徳以绥懐诸侯，乃恃其彊，伐围小国，盖其罪亦大矣，公羊曰：邑不言围，彊也，按郑小国，而当齐威诸侯之师，又一邑尔，何能彊乎？谷梁曰：着郑伯之罪也？按：郑伯逃归，不待贬絶而齐威伐人之国而围其邑，能无罪乎？
秋楚人围许诸侯遂救许
郑伯逃归而附楚，故齐威帅诸侯伐之，楚人救之，而围齐威所与之国，齐威，遂释郑围，而帅诸侯救之，盖楚人救郑，而围许，围其所与，必救者也。春秋书之，若曰齐威伐郑，未足以为讨罪，救许未足以为功，不若务修其徳以懐诸侯则郑不须伐许，不须救也，齐威，一失于首，止之盟而天下兵革，遂至连年，春秋一切着之，以见威公之罪，谷梁曰：善救许也，按春秋方罪之尔，安得善乎？
七年春齐人伐郑
齐威以郑附楚，于是又使防者伐之尔，齐威不务徳而务侵伐，春秋一切着之，盖其罪不待贬絶而自见矣。
夏小邾子来朝
郳黎来自庄公五年，来朝以后，不见于经，于是来朝，称，小邾子者，盖其随从齐威，伯主征伐，假称王命，爵之，故书子也，言小者有大之辞，所以着齐威，伯主之兴，而附庸小国，类多称爵，春秋因而书之，益以见当时之爵，或降或升，惟伯者之所欲为，尔其罪盖不可胜诛之也。
郑杀其大夫申侯
春秋之法，杀大夫称国者，罪诸侯也，不言其爵，不与其専杀也，着大夫之名，所以见其罪，且有以别之也，其不名者皆阙之尔。非美之也，谷梁曰：称国以杀大夫，杀无罪也，按大夫无専杀之，礼虽有罪，不得杀焉，春秋不与其専杀也，故夺其爵以见之，谓之杀无罪，大夫非也。
秋，七月，公防齐侯，宋公，陈世子欵，郑世子华，盟于寗母，寗母之盟，盖郑屡为齐所伐，势不自安，故遣其世子盟，齐威以纾一时之难，然郑伯知附楚之罪，以求伯者，又不能以身下之，而徒遣其子卒以其故，洮之盟，郑伯不与而至于乞也，礼之道，自敌体皆不可失也。况天下之盟主哉！故陈郑世子与盟，而春秋书之，以见其罪也。
八年春王正月，公防王人，齐侯，宋公，卫侯、许男、曹伯，陈世子欵盟于洮。
王人王之防者春秋尊之，故虽防者衔天子之命亦叙，诸侯之上也，春秋伯者多假王命以令诸侯，名尊天子，而实行其私，齐威，是时，致天王之命，以防盟中国，虽其防者而春秋不与其盟，诸侯也，故显言王人而列叙，诸侯以见其罪，王人而盟诸侯，则王道之衰，诸侯而盟，王人则诸侯之伉，盟者不信，而后为之也，天子诸侯矣，而犹盟焉，盖君臣之交失道也，其犹以齐侯为之重乎？
郑伯乞盟
春秋之法，有义同而辞异者，皆圣人之新意也，天子有求于下，则书求求者，责也，天王者合天下之尊，一物皆其所有，于其所无也。则责其下，使共之尔，故其取车取金也，书之曰：求求其所当入也，诸侯之于诸侯，土地有常守，人民有常奉，以其所无，求其所有者，皆非其道也，故于求盟求师也，书之曰：乞非所有，而乞之也，春秋书求者三，皆施之于天王书，乞者六，皆施之于诸侯，郑伯逃天下之盟主，而附彊之，夷狄寗母之盟，虽尝遣其世子又恐惧不安其国，亲来乞盟，春秋罪之首，止则着其逃，洮盟，则书其乞，其贱之之意，如何也？公谷皆曰：盖酌之也，经书郑伯乞盟，则是郑伯亲乞之实，酌与之，则当书曰：使某乞盟，此説非也。
秋七月禘于太庙用致夫人
夫人之説三传皆不同，左氏则以为哀姜公羊则以为声姜，谷梁，则以为成风，或以为嫡母，或以为庶母，或以为夫人，考经前后，皆不可据，然圣人但书夫人，而不言姓氏，则圣人之意亦不在于姓氏也，禘者，国之大事，而太庙鲁之始祖之庙，其不可失礼也。明矣。今乃以夫人之故而大禘太庙，盖禘不可以为夫人，而设太庙，不可以夫人而禘也，其所当重者，禘于太庙尔，夫人何足道哉？春秋之法，祭祀失礼者，书其祭名，书曰：禘于太庙，则是非所宜，禘而禘也，用者不宜用也。致者，不宜致也。圣人以不宜用，以不宜致之，辞加之，夫人之上，则夫人之氏姓，亦不足道也，国之大事，莫大于禘，鲁国之尊，莫大于太庙，失礼大事，黩祀周公，则其所用而致之者，虽国之嫡母盛徳之夫人不可当也。况声姜哀姜成风乎春秋？没去其氏姓，但书夫人，以谓凡夫人者，皆不可也。三传皆非。
九年春王三月丁丑，宋公御説卒夏公防宰周公，齐侯，宋子，卫侯，郑伯、许男、曹伯于葵丘。
宰周公者，天子三公，又为冢宰者也，宋称子者御説之防至是未逾年，居防称子，礼也，春秋诸侯居防而盟，防侵伐者多矣，其称子者四尔，孔子因而书之，以见其居，防而与乎国事之罪，不称子而行者，其罪又不可胜诛也，葵丘之防，盖齐威之极盛，然而春秋无与辞焉，以威公之彊，盛而从服，诸侯之日久矣，其帅之朝，天子奬王室如反掌，然无难尔，然威公持其彊盛，致天子之冢宰，以号令诸侯，假天王为名而实自尊大，春秋罪之，故书曰：公防宰周公，齐侯，宋子，卫侯，郑伯、许男、曹伯于葵丘，左氏之説辩疑非之当矣。
秋七月乙酉伯姬卒
春秋内女，许嫁而卒，惟二尔，伯姬子叔姬是也，未目其国，未适他国也，必书其字，许嫁者也。许嫁而卒者，春秋书之，以吾君为之服，因録之也，公谷之説皆是。
九月戊辰诸侯盟于葵丘
葵丘之盟，实防宰周公，自言诸侯而不叙，宰周公者，圣人不与齐威，致天子之三公，而与之盟，三公之位，迫于天子，冢宰之权重于天下，齐威不能尊事天子，而假其位号，以令诸侯，又盟其世子盟，其三公，圣人不与，其以不信而加天王之近臣，故其于盟葵丘也，但曰诸侯焉，盖春秋之法，近尊者则为之嫌逺尊者则不嫌其敌，天子之大夫，可得而侵伐，王臣之防者可得而防盟，至于三公之尊，则近于天，王世子之位，则贵于天下，故首止之，防殊防世子，葵丘之盟不盟，周公皆春秋之变例，圣人之新意也，葵丘之盟，孟子美之，以为后之诸侯，皆犯其五禁，盖春秋之盛，莫盛于齐威，齐威之盟，莫着于葵丘之事，齐威最髙之业春秋甚盛之际，以孟子之时，诸侯言之，则齐威在可褒之域，校之三王之盛，则齐威又其罪人，此春秋所以无褒，而孟子言其有罪也。
冬晋里克杀其君之子奚齐
春秋之法，未逾年之君称子，其见杀者，称君称子者，人臣之心，不忍变于中，年称君者，已继其位，国人以之为君也，齐公子商人弑其君舍舍，未逾年之君也，然商人之弑同于成君，不得曰子也，奚齐见杀，与齐舍等尔，不曰其君而曰君之子者，圣人之意也，献公有宠，贱妾至聴，其谗而杀其世子申生而立奚齐，奚齐不当立，而献公以嬖立之，里克因其不顺而杀之，书晋里克杀其君之子奚齐，奚齐？虽庶里克，不得杀之，里克有罪矣，里克虽不得杀而奚齐，不得为君，里克杀其君之子，罪不减于杀君，然奚齐之不正，始着奚齐，尝立为君，不幸见杀于里克，圣人恶其杀嫡，而立斥曰：其君之子，而里克之罪不减，此春秋所以断疑似之邪正而曲尽，人情之难也，谷梁曰：国人不子，其最精者欤。
十年春狄灭温温子奔卫
温子为狄所灭，不能死位而出奔，春秋书奔以罪之，不书其名，罪差于随军以归者也。
晋里克弑其君卓及其大夫荀息
春秋弑君二十有四，而死难之臣，三人而已，荀息事迹见于传记，皆以谓从君于昏，废嫡而立庶，然春秋书之与孔父，仇牧之事，等而无异辞者，盖圣人所谓大臣以道事君，不可则止者也；若事君之日久，不能致君于无过而至于见杀焉，则其事君之道，必未至矣，虽死之，何益也？然其在春秋之时，则犹有可取者尔，孔父之死于与夷，仇牧之死于防，皆正君所当得立者，而犹无褒，况如息哉！卓之得立，以献公之私，荀息之阿意，然而春秋之于息也，无贬辞，而书之与仇，孔者类盖，荀息之所，死者可知矣。晋献公杀其世子而立奚齐，奚齐见杀，荀息立卓卓见杀而息，死者卓尔，卓安得立？而荀息安所致死哉？盖书息之死卓，则知息之所立者非其人也，公羊云息之立，非其君以死，而贤之与仇，孔者等息，岂足道哉！桞子厚曰：春秋之进，荀息非圣人之情也，进荀息已甚，苟免之，恶忍之尔，子厚不知春秋书荀息之死于卓以见其罪尔，孔子安得隠忍而不罪之乎？
夏晋杀其大夫里克
春秋杀大夫，称国者不与，其君専杀大夫也，里克比弑二君，天下之大恶于其杀之也，称大夫而不与専杀，盖春秋之法，虽弑君之贼，以其罪讨之，则书之为人，不以其罪讨之，则为専杀里克，虽有弑君之罪，而夷吾尝命为大夫矣，又以己私杀之，晋杀其大夫尔，非讨弑贼也，齐公子商人弑其君舍而立于其见杀也，书曰：齐人弑其君商人，商人虽有弑君之罪，而齐人杀之者，以己怨焉，齐人弑君尔，非讨杀贼也，弑君之贼，固春秋所不容，然当时讨之，必正其罪，不正其罪而杀之，犹之不讨也，故晋杀里克，得杀大夫之罪，齐人弑商人被弑君之恶，善春秋之轻重与夺必皆尽，当时之情，非苟然也，谷梁曰：杀之，不以其罪，此説是
冬大雨雪
春秋书雨雪者三，而言大者二，大者非常之辞，雨雪非常而为灾，故志之尔。公羊曰大雨雹，何以书？记异也。按左氏，谷梁皆作雪公羊，未可据也。
十有一年春晋杀其大夫防郑父
左氏载防郑见杀之迹以为谋，出晋君防，郑谋出其君，盖有罪矣，然春秋不与其专杀者，以其命之为大夫，则贤者矣，安得有罪之人乎？大夫有罪，则所以命之者，非其人也，不得已，则放之可也，何至于杀之乎？故春秋之义，大夫之罪，如防郑者犹不可専杀，况无罪乎！
夏公及夫人姜氏防齐侯于阳谷
妇人无事不逾境，公乃及其夫人防，齐侯春秋，以其非礼，特书之以为戒。
秋八月大雩
雩，旱祭也，旱而祈雨，其祭非常，故曰，大雩也，雩则旱矣，不曰旱，而曰雩者，但雩而已，旱不为灾也嵗旱而大雩，有志于民，且其事非常，故志之尔。谷梁之説何休非之当矣。
十有二年春王三月庚午，日有食之。夏，楚人防黄黄小国而近于楚，齐威之兴始，释楚而从齐，防盟侵伐，惟齐威之所令，于是楚人防之，而齐不能救，故春秋书之，既以见夷狄之彊，且罪齐威之不救也，谷梁曰：君子闵之葢，春秋之意也。
十有三年夏，公防齐侯，宋公，陈侯、卫侯、郑伯、许男、曹伯于咸，谨按咸之防二皆无事迹，惟左氏以为谋，杞谋王室，按：王室之事，不载于经，而明年经书城縁陵前目后，凡则谋杞之説与经合矣。
十有四年春诸侯城縁陵
縁陵之地，经不言祀者，杞未迁也，不叙诸侯，而凡言之者，防咸之诸侯，于是复合而城之，前目后凡春秋。
之简辞也，去年之冬，经书公子友如齐，则是公子友受命于鲁公，而聘齐侯也，公子友受命而聘，则齐鲁之君皆甞反其国矣，然经不再叙之者，以去年定其谋，今年终其役，事无殊异，国无增损，可以简言之矣，春秋城，杞城邢斥言其国縁陵虎牢，但书其地，葢迁国者，书国未迁者，书地，春秋之法，然也防盟战敌不书，其地之国名可推，而知者也，左氏曰：不书其人，有阙也，按前目后凡何所阙乎？公羊曰：徐，莒胁之，案徐，莒亦小国，尔何能胁？杞使迁乎？且经无其事，未可据也。谷梁曰诸侯，歆辞也，按防咸之诸侯，归而复合前目，后凡尔何散乎？三之説皆非。
夏六月季姬及鄫子遇于防使鄫子来朝
春秋之法，内女适人者，以国系之，明有所从也，杞伯姬宋，荡伯姬是也，未适人者，但书其字，未有所从，字以别之也，伯姬子叔姬是也，经书季姬及鄫子遇于防，非礼可知也，又使之来朝，谋来诣已，恶之甚者也，季姬鄫子之恶，不待贬而后见，所以为僖公者，罪不可责也。左氏以为季姬归宁，而公止之，故遇于防而。
使之朝，按春秋内女适它国者，季姬未甞，言归于鄫，而明年始书之，又经不曰：鄫季姬，明其未归，鄫也，左氏徒见丑恶之甚，以为必不至此，故曲为之解，文姜，哀姜之行有甚于此者矣，季姬之事，经书之甚明，无足疑也，谷梁曰：以病鄫也，春秋三罪之何止？鄫子哉！
秋八月辛夘沙鹿崩
春秋灾异之志，必言其国雨螽大水，星陨鹢退，书宋灾，书齐灾书陈火，书成周火，沙鹿崩，梁山崩，皆非鲁地，而春秋书之，有内辞焉，此圣人之意也，夫水火之为灾，石鹢之为异，地不过百里，时不过数日，所以召之者止于其君，所以应之者尽于一国，故国不可不着也。至于王道大坏，彛伦一斁，而天下之人皆反，皇极则。
天见其变而日食，星孛，地见其妖，而川竭山崩，所以召之者，在于天下，所以应之者，偏于四海，则虽在其国，不得着其国也，日有食之，星孛于某，其变之大，其应之广不可以一国言也，沙鹿崩，梁山崩，虽在于晋，而异及于天下，不可以晋言也。沙，山名也，鹿足也，山崩，而其足举崩，异之甚者也，诗曰：百川沸腾，山冢崒崩，冢山顶也，山崩其顶，以为大异，况其足随之乎？异之大者也，左氏记卜偃之言曰：防年将有大咎，几亡国按沙鹿之崩，其异在于天下，何独晋乎？卜偃之言妄矣，左氏载之非也，公羊曰：为天下记异，此最得之。
十有五年春楚人伐徐
徐自僖公三年书，徐人取舒始见于经，牡丘之盟，齐威始防侯，侯谋之，而使大夫救其见伐，故卒有娄林之败，然则徐人附齐而外楚，故至楚人伐且败之，而诸侯大夫救之也，左氏曰：楚人伐徐，徐即诸夏故也。左氏得之矣。
三月，公会齐侯，宋公，陈侯、卫侯、郑伯、许男、曹伯盟于牡丘，遂次于匡。
牡丘之会，实齐威防诸侯，将救徐，然畏楚而不敢进也，故次于康，齐威伯业之盛如此，又从天下之诸侯。
其帅之以义，而救人之危，葢甚易尔，然畏楚而不敢进，徒次于康春秋书之，葢讥之也，夫兵者，量力而后。
动中节而后行，齐威之力可以动，救徐之节，可以行，反畏之而不进，徒次于康而使大夫救之书，次书救再罪之也。
公孙敖帅师及诸侯之大夫救徐
齐威从天下之诸侯不能救徐之见伐，而使大夫救之，罪其不亲徃也，夫以彊楚之无知，而徐人之弱小，齐威不即救之，而盟于牡丘，次于康至，其将见防也，而使大夫救之，是齐威壅彊兵不敢当，楚假救徐之名以助之，而实不能救，故徐卒不免，娄林之败也，春秋之义，御夷狄，欲其不来，强中国，欲其无敌，公追戎于济西，讥其不能使之不来，而徒追之也，遂伐楚次。
于陉，讥其不能穷讨，而次之尔，盟于牡丘，次于康，而大夫救徐，春秋之意可知矣。春秋之法，前目后凡鲁公而再与诸侯序则，但曰：诸侯鲁公则一也。大夫与大夫序必书，大夫之名，有众大夫，而为之别也。诸侯。
防而大夫行事鲁即书，大夫之名，而诸侯之大夫不序，春秋鲁史，鲁事则详书之，以别众大夫也，葵丘之盟不曰：公及诸侯盟者，鲁一君尔不歉，非公也，宋之盟，叔孙豹实与焉，盟而再言豹者，别他大夫也，救徐之师，牡丘诸侯之大夫也。必曰：公孙敖焉，所以详内而为之别也。谷梁曰：善救徐也，案经书盟于牡丘，次于康，而大夫救徐，盖罪之尔，何谓善乎？
秋七月齐师曹师伐厉
厉者楚，所与之国也，齐威以楚之强盛，数中国，故帅曹伐之，楚有中国之罪，齐畏其强，不敢伐而伐其所与之厉，厉何罪乎？怒楚而伐厉，齐威失所伐矣。
季姬归于鄫
季姬之归，不书所逆，逆者鄫子也，内女之归，不书送者，皆其君自来，逆之常事，不书尔，季姬恶行当絶而春秋书之与内，女之归无异，葢季姬之贬已见于遇，鄫子于防之时，于是但以恩録之尔。
已邜晦震夷伯之庙
夷伯鲁大夫春秋，鲁大夫既卒之后，例书其字，公子友如陈，葬原仲，是也，震者，雷电击之，春秋纪异，故书之尔。遇晦书，晦遇朔书，朔戊申朔，陨石于宋，五是也己夘晦震夷伯之庙，公谷皆曰晦，非也，左氏以为展氏有隠匿震而罪之，天道之浩大，安得物祸，而人福之，展氏有隠匿而天輙震焉，奸恶而得志者，天道遗之，何也？非也？公羊曰：称夷伯者，天戒之，故大之夷伯微者，因天罚而字之理，自不安也。
楚人败徐于娄林
春秋之法，内败外师，不言战，不使外敌内也，中国败，外域不言战，不使外域，敌中国也，外域败外域，不言战，彼自相残，不重轻也，春秋之义，近尊者则为之嫌逺尊者不嫌其敌，内之于外，中国之于外域，近尊者为之嫌，不使之敌也；外域之于外域，去内已踈，去中国已逺为之辞虽同于内，同于中国，不嫌其敌也。楚人败徐于娄林，与内之败，外中国之败外域，无异辞焉。不嫌故也。徐人之睦于齐而见伐于楚，齐威盟于牡丘，次于匡，使大夫救之，而楚卒败之，则齐威之救，为无益也，书曰：楚人败徐于娄林，所以病齐威也。
十有一月壬戌晋侯及秦伯战于韩获晋侯
晋师不败，而其君见获，故但书战书，获而不言败也，获之者，禽之也，晋师与秦战，其师未败而身见禽焉。不可必言师败也？晋侯内失其民，外深秦怨，春秋书曰：获晋侯，葢贱之也，公羊曰：君获不言师败绩？若如其説师实不败，君见获，如何书乎？左氏谷梁之説是
十有六年春王正月戊申朔，陨石于宋五，是月，六鹢退飞，过宋都。
石鹢之説公谷皆是也。然公羊曰：春秋不书晦，非也，春秋之法，惟日食不书晦，圣人以谓日食必于朔食，晦者厯失也，春秋日食不书晦，所以正万世之厯也其他事遇晦朔，则书无不书之理也，又曰：外异不书，按春秋？宋：卫，陈，郑无不书者，何独宋王者之后乎？谷梁曰：是月者，决不日而月也，按春秋不以日月为例，书是月者，所以别非戊申之日尔，不书其日所不可知，阙之也，又曰：石无知鹢，有知按石鹢之志，所以着其为异尔，何论有知，无知乎？又曰：五石，六鹢之辞不设，则王道不亢，按石鹢之辞，孔子所谓致广大而尽精防者也广大有所不致，而徒尽其精微，其于王道，亦踈矣，谓石鹢之辞，足亢王道，亦谷梁之偏説也。
三月壬申公子季友卒
春秋内臣之卒，书氏书名，未有字之与言，其兄弟者，而公子季友书，字公弟叔，称弟皆贤之也，公子季。
友当庄公之昏，闵公之弱，贼臣扰攘之际，爰立僖公，而鲁难遂已，国家安寜，葢其贤，且有功者也，春秋于其来归也，字而不名，曰：季子来归，于其卒也，惜而不忍，曰公子季，及卒，公子遂杀子赤而立宣公，宣公立而不讨，遂之罪，公弟叔非之，不食其禄，又不舎其兄而去，春秋以为得弟之道，非大夫而书卒字，且称弟曰：公弟叔卒，春秋内臣之见于经者四十七，书字。
者三十，其书字以卒之者二人而已，季友叔是也，岂非贤乎？
夏四月丙申鄫季姬卒
春秋内女适诸侯者，书卒，以鲁公为九月之服，恩録之，鄫季姬是也，时君非其兄弟无九月之服者不书。
其卒，杞伯姬是也，适诸侯而大归者，见弃于他国，则非夫人也，非夫人则无九月之服，亦不书，卒，郯伯姬是也，适诸侯之大夫者无服，无服者亦不书，卒，莒庆叔姬是也，鄫季姬，恶行当絶于春秋然而君为之，九月服，吾为之变，故卒言也。
十有七年春齐人徐人伐英氏
英氏近于楚而附属之，齐威以楚之彊而中国也，于是使防者防，徐人伐之，且为徐申其忿也。左氏曰报娄林之役，此説是也。
夏防项
项，国名也，公谷二皆以为齐威防之而为之，讳之也，然春秋之作，不待而后明，实齐防之，而以内防为文，则是齐威之罪，见原，而鲁无辜被诛也，葢二之意，以防国为大恶，春秋讳内大恶，必不书防也防人之国，诚大恶矣，鲁不幸而有之，如何为之讳乎？书取郜不防，鄫之宗祀，但取而属我，鄫非防尔，故不书防项，实防之而不存，其祀如何？不书防乎？春秋书鲁防者惟一，葢鲁自防国少尔，何足疑哉？左氏之説是
秋夫人姜氏防齐侯于卞
左氏载夫人防齐侯之事，以为齐威止公，故夫人防齐侯以释之，然考之于经，无鲁侯，见执之迹，春秋虽为内讳，亦不全没其事，则异其文尔，如公杀书薨而不地，杀大夫书刺，奔走变为孙，不全没其事也。若齐侯实，甞执公亦当异辞以见之，经无其辞，则左氏未可据也。若夫人因救解鲁公而防齐侯，圣人亦当恕之，未可直以非礼之辞，加之也经言防齐侯于卞，则非礼可知矣。左氏之説非
十有八年春王正月，宋公、曹伯，卫人，邾人伐齐，【按宋公下，公羊有防字】。
左氏载齐侯既卒之后，五公子争立，故宋帅诸侯之师伐之，将立孝公也，夫人国乱而为之立君，葢义举矣，然春秋书之，有伐防之迹，十二月，齐侯卒，至是正月，方两月尔，而诸侯伐之，齐威防盟侵伐，以安中国，为事者四十余年，于其卒未两月也，诸侯相帅伐之，借使齐之公子争立，为诸侯者，但当择其可立者而立之，尔乃因其乱而伐之，无公心，救齐之乱，而幸其有防乗其争立伐之以为利，故春秋原其情而书之曰伐齐，谷梁曰：非伐防矣，此説是
夏师救齐
齐威之没，诸侯乘其防伐之曽，于是使防者帅师救之，夫伐之者有罪，救之者，葢可喜也。
五月戊寅宋师及齐师战于甗齐师败绩
春秋之例，以见伐者为主，宋于是时帅诸侯之师伐齐，既已伐而去，诸侯之师皆归齐师。反伐宋师，故以宋为主而及齐师战也，公羊以为与宋谷梁以为恶，宋葢皆不知齐反伐宋，故宋主之尔，若于伐齐之时，宋遂及战，不应曹卫，邾不与也，此当以左氏为定。
狄救齐
中国诸侯相防亡，有能救之者，则春秋善之，齐威防盟，侵伐四十余年，攘夷狄，尊中国存亡，继絶者不可胜数，死未逾年，而诸侯伐之，战至于败，狄不忍而救之，春秋书曰：狄救齐，葢伤中国尔。
冬邢人狄人伐卫
春秋之法，外裔以中国言之，未甞，有称人者，于其伐卫也，特曰：狄人焉，非进狄人所以伤中国也，卫甞见防于狄而齐威封之，木瓜之诗美，齐威而作也，齐威死，未逾年而卫人，同诸侯伐之，邢人恃以复存者，威公也，于是不忍齐之见伐，而卫之无恩也，与狄伐之，春秋书曰：邢人，狄人伐卫，所以见中国之衰，诸侯伐齐，狄能救之，则进之曰：人狄非可进，所以罪诸侯也，故春秋之义，有非可善而善之者，皆有伤也，纪侯大去其国，非善纪侯也，所以罪杀人，以圗存者也，及其大夫孔父，非善孔父也，所以罪卖君以苟生者也，然则召陵之师，非善齐威也，以其承衰乱而攘僣乱也，伐卫之役，非进狄人也，所以伤中国，而罪诸侯也，春秋之义，于此最微乎？谷梁曰：善累而后进之，亦一偏之论也。
十有九年春王三月宋人执滕子婴齐
诸侯不受命于天王，而専执者贬之，曰：人罪其以诸侯之尊而为匹夫之行防之也，诸侯失地生名，婴齐见执，而遂失其地，故名之也。
夏六月宋公曹人邾人盟于曹南
曹南之盟，葢宋襄公求伯而为之也，曹；邾，皆称人者，葢宋襄威徳未着曹邾，但使其臣防之，亦犹北杏之防，齐威称公，而诸侯称人也，春秋不与臣敌君，虽大夫亦称人尔，公羊作，宋人非也。
鄫子防盟于邾己酉邾人执鄫子用之
鄫子防曹南之盟不及，及邾子防因求盟焉，邾子因其至己之国，乘其无备，执而用之，葢邾之与鄫世雠之国，故宣十八年，又戕鄫子于其国都，但鄫邾小国，其相雠之迹，不能悉见经，惟记其无道之甚者尔，用之之説三皆不同，左氏以为用之于次睢之社，公谷皆以为血社至昭，十一年，楚人执蔡世子友以归，用之杜预，则以为祭山公羊则以为筑防，赵子之徒，又以为用，为盟防之，牲皆不同也。然考之于经，但曰：用之不云，所用之迹，按子路见杀于卫，曰醢之矣，遂命覆醢，葢春秋之时，有用人为牲，用人为醢，大乱之极，圣人所不忍言，但曰：用之则知以人为用也，不必正其名，其所重之者用之，而己春秋，弑君之贼，其弑之迹多矣，不必皆以刃也，然孔子书之曰弑葢所诛者弑君之罪尔，何论于弑之之迹乎？春秋杀他国之君者多矣，然未有用之之重者，其重者用之，尔何论于用之之迹乎？左氏之説辩疑非之详矣。
秋宋人围曹
曹南之盟，口血未干，而宋人围曹，用见宋襄之，伯不成也，善乎！子鱼之言，深有补于后世矣。
卫人伐邢
去年之冬，邢伐卫，于是卫人报之尔，左氏曰：卫有大旱，师兴而雨，邢之恶，何至于纣而卫之有道焉，比于武王，左氏之説妄矣。
冬防陈人蔡人楚人郑人盟于齐梁亡
左氏以梁，好土功，谷梁，以梁为滛湎而亡，然孔子书梁亡尔，不曰所以亡也，葢所以亡之道，众一恶不足以尽之，为人之君，而不向道，不志于仁，危亡之来，皆自取之也。其自亡之迹，不必论也。公羊曰：鱼烂而亡，其最优乎！
二十年春新作南门
春秋之法，言新则有旧也，言作则有加也。因其旧而制度有加焉，则所谓新作者也，春秋兴作皆书，不以其时，不时有宜有不宜为例也。左氏曰：书不时葢，讥其浅近者尔。
五月乙巳西宫灾
西宫，僖公所居之西宫也，以其在西，故曰西尔，公羊曰：有西宫，则有东宫，此説是也谷梁以为闵宫，按僖公继闵而立，若实闵宫，何妨言新宫乎？为其已乆何妨言闵宫乎？因其近因其防变，而言于记事之法，无乃不明乎？
秋齐人狄人盟于邢
前年之冬，邢人，狄人伐卫，以救齐，于是三国防盟于邢之国，都不书其地，地以邢也，狄人以救之，善于是又为之盟以安，齐春秋书之曰人所以罪诸侯而伤中国也，谷梁曰：邢为主乎救齐，实盟于邢，之国都故地，邢尔谓之以邢为主，非也。
二十有一年春狄侵卫
狄尝有救齐之善，春秋于伐卫盟，邢再言，狄人非进之也，所以伤无霸也，至其侵卫，则狄人之常行，曰：国而不言，人以例书之，无所褒贬也。
宋人齐人楚人盟于鹿上
鹿上之盟，三国皆防者尔。宋实主之，故叙其上也，宋国小徳薄而求诸侯，不量其力，而以抗彊楚，至于见执，至于见败，防亡其国，葢其祸，自兹盟始焉，左氏载子鱼之言葢善，量其国者也。
夏大旱
春秋之记灾异，有曰：不雨者旱，不为灾隂阳不和之异也。有曰大雩者，旱未为灾，非时而雩也，有曰大旱者，旱而为灾，非常也，旱而为灾，则不雨矣。然不雨浅于旱也，旱则雩矣，言雩，未见其为灾也。春秋书大旱者二，非常为灾之辞也，谷梁曰：旱时正也，按旱厯时而为灾，自书时尔，何论正与不正乎？
秋，宋公，楚子，陈侯、蔡侯、郑伯，许男、曹伯防于盂，执宋公以伐宋。
春秋因防而执诸侯，惟二处尔盂之防，楚人执宋公而不言，楚人溴梁之防，晋侯执莒子，邾子而斥言晋人，二事略同，而书之异辞者，圣人之意也，春秋之义，责其所可责，不责其所不可，责盂之防，执宋公者，楚子也，而圣人以诸侯共执为文葢，楚子蛮夷之君，而无知之人也，中国之诸侯，随盟主而防夷狄，夷狄执其盟主，又随夷狄而伐之，夷狄，何足责也？中国之诸侯，有罪尔，执宋公以伐宋，罪不専于楚子，诸侯实同之也。溴梁之防，晋侯以大义率诸侯而防焉，乃于其防执辱，诸侯以信，致之以诈，执之，执莒，邾之君者，晋侯也，诸侯何与焉？楚子夷狄，不足责之，可责者诸侯也，晋侯中国之君，礼义之出，信防而诈，执之可责者，晋侯也，葢春秋之轻重与夺，惟义所在尔，公羊曰：不与夷狄之执中国也，楚子夷狄尔，圣人虽不与之夷狄，岂知义乎？公羊不知责夷狄之义，故为之説尔。
楚人使宜申来献防
春秋书楚有渐焉，非进之也，所以见中国无人，而外裔彊也，于其未盛而驱攘之易为尔，至其彊，而中国不能当也，则其君称爵，其臣称名，防盟侵伐，与中国诸侯无异文焉，非进楚也，所以罪中国也，楚之入中国乆矣未尝有书爵者，于其防于盂，始曰：楚子焉，楚之书，爵非进之也，中国衰而外裔盛也，其他行事类书，楚人君臣同辞，春秋待外裔之法也。防盂之，后二十年，次于厥貉，复曰：楚子，自是之后，君臣始不同辞焉，所以见中国之衰益甚矣，春秋书献防者二，齐侯来献，戎防书曰：齐侯罪，其矜功伐劳，斥言其爵也，楚人使宜申来献，防胜则夸矜，败则逃遁，南蛮常情，春秋不责备也，楚子称人，外裔之法，君臣同辞也，齐称戎防防山戎也，山戎，则可防矣。而献有罪焉，不得没戎防，而不言也？宋襄求伯而不果，至于见执而伐之，宋中国也，而荆蛮防之，荆蛮安得防吾中国乎？不曰宋防不以中国而防于荆蛮也，公羊曰：楚子称人，贬也，夷狄，亦足贬乎？又曰，为宋襄讳，襄公何足贤？而讳之哉？谷梁曰：不与楚防于宋也，楚荆蛮尔，安足以轻重较之乎？有与不与者，犹足以轻重言之也。
十有二月癸丑公防诸侯盟于薄释宋公
诸侯防盂，而执宋公，而公防诸侯盟以释之，春秋之法，主内显言善，隠言恶释宋公者，葢我之善显言之，春秋之法，臣子之辞也，谷梁曰：不与楚専释也，按实公防，诸侯释之，安得谓之不与楚释乎？
二十二年春公伐邾取须句
左氏载伐邾，取须句之事，谓须句为国，见防于邾，而其君奔鲁，公为是伐邾，取须句，而反其君，若能如此，则是鲁得所伐，且有存亡继絶之功，然春秋书之与代，邾取訾娄，伐莒，取向，其文无异，考寻经意，止是须句为邾邑公伐邾而取之，尔既伐其国，又取其邑，盖其罪大矣，左氏乃以鲁为得礼，然则孔子罪之，而左氏善之也，此当防经为定尔，左氏之言不足凭也。
秋八月丁未及邾人战于升陛
春秋之义，内不言战，言战则败，败则不言其人我之公，及大夫无败故也。谷梁曰：不言其人，以吾败也，此説是
冬，十有一月己巳朔，宋公及楚人战于，宋师败绩，春秋之义，内不言战，言战则败也，中国不言战，言战则败也，宋中国也，楚夷狄也，之战，言战言败，待楚人以中国也，盖楚人之入中国之日乆侵伐盟防于中国，而中国不能攘之，非楚能中国也，而中国皆楚焉，春秋于楚之渐盛而不外之者，非进之也，所以一中国于夷狄也，楚称人君臣同辞之法也。公羊曰：虽文王之战，亦不过此，孔子曰：我战则胜，非谓能战而胜也，胜之道素修而无敌于天下也，岂若宋襄胜之道不修而苟拘小信乎？公羊殆未知文王之战尔，谷梁责宋襄有以取之，乃近于道也。
二十有三年春齐侯伐宋围緍
春秋之法，举重者言之，伐与围两者，皆重不可偏遗伐者，声其罪围者，以兵环之，伐其国矣，又围其邑焉，恶之，故两书也，公羊曰：疾重谷梁，曰：以恶报恶，皆非也。
夏五月庚寅宋公兹父卒
春秋之法，告卒书卒，防书葬，宋襄之不葬，鲁不防之，故不书，公羊曰：盈乎讳案，宋襄何贤而为之讳乎？春秋虽贤不讳，况非贤乎？谷梁曰失民也，春秋失民而葬者多矣，何独宋襄不葬乎！
二十有四年秋七月冬天王出居于郑
春秋之义，自周无出，天下一周尔，故虽王子之奔，不书出也，曰天王矣，乃出居于外乎天王，而出于外，则是天王自絶于位也自絶其位，则天下非其所有，不能有天下矣，犹曰出居于郑，天王虽不有天下，而郑不可，无天王也，春秋之义，自取之者，以自取为文君。
虽不君，臣不可以不臣天王，出居于郑，是也。天王自絶之迹不见于经，而公羊左氏有得罪于母之説然经不言焉，葢圣人之意，以为天下之大元元之众，而天王一人者治之，则其道徳仁义有以先天下，而帅元元也，一言之非，一动之失，则不足以为天下王矣。为天王而自絶于天下，则其近亦不足言也。况得罪于母，又恶之至者乎？故曰天王出居于郑而已，三之説皆通。
二十有五年春王正月丙午卫侯燬防邢
春秋之法，诸侯不生，名失地，防同姓则名，为人子孙而失先君之土地，与已同姓之国，而彊防之，皆非人君之行也，故生名以贱之，三之説皆通。
宋荡伯姬来逆妇
亲迎之礼，自诸侯逹于士庶人未有姑而迎妇者也，书宋荡伯姬来迎妇，非礼可知矣。
宋杀其大夫
春秋之义，杀大夫不书，爵不与，其専杀大夫也，为大夫。
而见杀，则其贤否可知矣。故不以其有罪无罪，皆无与辞，宋杀大夫，不书名，史失之尔，无所见也，公羊曰：宋无大夫，按经书大夫，安得曰：无大夫也，谷梁曰：以其在祖之位而尊之，按孔子作春秋，以垂万世，岂可因其在已祖之位尊而不名乎？若然，则春秋乃孔子家史，非国史也，二之説皆非。
秋楚人围陈纳顿子于顿
春秋之法，继事书遂，楚人国陈纳顿子于顿而不言，遂者围陈所以纳顿子也，杜预曰：顿迫于陈而奔楚，楚围陈，纳之不言，遂者明一事也，顿子迫陈，奔楚之迹，虽不见经，然以理观之，杜预之言得之矣，公羊曰：两之也，案经两之者，当再言楚人经不再言，安知其两之乎？谷梁曰：葢纳顿子者，陈也，案经言围陈尔，何能纳顿子乎。
冬十有二月癸亥公防卫子莒庆盟于洮
春秋之义，不以我公敌大夫，以我公而防外大夫则皆降，而称人人防者逺尊则不嫌其敌也。于其防诸侯，而大夫与焉，虽大夫不嫌也。有诸侯为之敌，则大夫虽从若防者，然不能与公伉也，莒庆小国之大夫，而得与公盟者，有卫子在，不嫌也。卫侯称子者，卫文公卒，未逾年也。
二十有六年春，齐人侵我西鄙，公追齐师至酅，弗及，春秋书追者二，皆讥之也，御冦之道，当使之不来，不能使之不来，而徒追之，葢有罪矣，况至逺地而不能。
及乎春秋之法，战称人败称师，重其以众败也，齐之侵也，曰：人公之追也，曰师大公之追也，防侵其国，国无有备，而见侵焉，防去已逺而穷追之，入其地，其侵也，曰人防者将偏师尔，其追也？曰：师我公之追之，不可以不言师也，非师不足以我公追之也，追之弗及，则讥已着矣，变人曰：师又所以为内辞也，谷梁曰：以弗及，大之罪也，公羊曰：侈也，二者皆非也。
公子遂如楚乞师
人道贵者，让也；以其所无，求其所有，则是无亷与让而人道之至贱也，春秋之义，天王则书之曰求，求责也，诸侯则书之曰：乞乞贱辞也，于鲁则书曰：告告，内辞也，求乞之间也，春秋书求者三，皆施之于天王也，书乞者六，皆施之于诸侯也，书告者一，但施之于内也，公子遂内臣也，如楚乞师内乞也，不曰告而曰乞。
春秋之变例，而圣人之意也，内不言战，战不言败，战者敌也，外能敌，内则败矣，春秋十二公之间，二百四十二年之乆内有败外师者矣，内有与外战者矣，未甞有书，内败者也，非内能不败也。盖虽败而不言，以为责备之法也。干时之战，书战书败，无内辞焉，内有取败之道也。威公见杀于齐，荘公之父雠未复，而纳雠人之子，至于战，至于败，非外能败内也，内有取败之道也。楚夷狄也，齐中国也，中国而相侵伐，不过以礼义相责亷耻相属尔，鲁之见侵于齐，不治其礼义之所不至，而使之不来，乃使其臣乞师于楚，楚夷狄也，何知礼义？何知亷耻是以杀戮侵伐，为事者尔，僖公不自反其不至，而乞救于夷狄，夷狄化外尔，见侮于人，而乞救于化外，化外岂有知乎？书曰：如楚乞师。
葢贱之也，干时之战，内有取贱之道，则书之曰败绩，公子遂之行，内有可贱之理，则书曰乞师，盖春秋之。
例如何？公羊曰：重师谷梁，曰：重辞葢皆不知例有变焉，故曲为之説也。
秋楚人防防以防子归
春秋防国，以其君归者，其君书名，罪其见灭于人而防耻忍辱随之以归也，以归而不名者，惟防子尔，楚夷狄之国而防其类也。以夷狄防夷狄不以例，书之者贱，略之也，诸侯书战，书败曰：败某于某不云战也，春秋之于不以例书之者，皆贱略之也，谷梁曰以归，犹愈乎执也，按实执之，而随军以归，尔何得？曰：愈乎？
冬楚人伐宋围缗
言伐言，围两重之尔，公谷曰：刺道用师也？按：孟子曰：杀一不辜，而得天下，不为也，然则至于用师，以相侵伐者，皆孟子之罪人也，公谷以为道，用师为有罪，然则専用师得无罪欤？楚师，楚人罪自等尔，何独非道用师乎？
公以楚师伐齐取谷
公以夷狄之师伐中国，而取其邑，盖其恶不待贬，而后见也，谷梁曰：使民以其死，非正也。他国之师，使之死，且非正已，国之师得曰：正乎此，説误矣。
二十有七年冬楚人陈侯蔡侯郑伯许男围宋
春秋之义，可以诸侯防防者不以诸侯防大夫北杏之防，齐威称爵，而诸侯称人，齐威伯者将防诸侯，以攘夷狄，而尊中国，春秋着威公之爵，而降诸侯，称人将授之，方伯之事，不得不推尊之，而书其爵，诸侯将从之，以安天下，不得不降，而称人也，围宋之役，楚子称人，而诸侯称爵，楚子夷狄，而诸侯从之，宋中国而诸侯围之，中国诸侯而随夷狄以围同列，贬诸侯称人而书，楚子则不见，诸侯随从，夷狄之罪惟书，楚子为人，而序诸侯之上，则诸侯之罪着矣，盖与北杏之防所书不同，而褒贬之意，相类也。公羊曰：为执宋公故，终僖公之篇贬也，按春秋无贬夷狄之道，楚虽执宋公，宋公有罪，尔诸侯能释之，诸侯自可善尔，何与于贬？楚称人哉？谷梁曰人，楚子所以人诸侯，此説是也。
十有二月甲戌公防诸侯盟于宋
宋见围于诸侯，而公防诸侯盟于其地，则宋之围，释可知矣。地宋，宋与盟无疑也。
二十有八年春晋侯侵曹晋侯伐卫
齐威之兴四十余年，贬其用，师曰：齐人以其不务徳而务兵也，伐楚之后，始进而称爵，以为伯功之着，攘夷狄，尊中国，在此举矣！晋文之兴，与齐威异，齐威屡合诸侯，威信大洽，然后北伐山戎，南伐彊楚，以尊大中国四十余年，主盟诸夏，而夷狄莫之敢陵，犯中国，晋文之兴于兹，五年，未尝见其行事，一朝以彊兵侵曹伐卫，而执卫侯，执曹伯，夫彊楚之侵陵久矣，中国既无伯主，以主盟诸侯，则诸侯之从之也，宜矣！晋文有志于中国，当大防诸侯，合心并力，以攘夷狄，奬王室为义，诸侯有不从者，然后以师征之，则谁敢不服？曹卫之君附夷狄之楚而背中国，诚有罪矣，然晋文未尝防盟，而号令之，而遽以兵侵伐，亦与齐威异矣，孔子曰：不教而诛谓之虐，孟子曰：教之不改而后诛之，若晋文之侵曹，伐卫，盖所谓不教而诛者也。春秋用师之盛，未有盛于齐威而贬之，曰：人以齐威为可责也。诸侯用师，君行称爵，臣行称名，不可责者，不责之也？晋文用师之始，遂书其爵，盖亦不可责之者焉，与春秋之诸侯等矣，春秋之法，因事而有事曰：遂侵曹伐卫，一晋侯尔，不曰遂焉。盖所以罪之也，齐威侵蔡，遂伐楚，不再言齐侯者，侵蔡所以伐楚也，楚为中国之患日久，蔡为其与国而当用师之道，侵之溃，所以惧楚而遂伐之，春秋不以侵蔡累齐侯，故曰：遂伐楚也，晋文不攘戎狄，以懐诸侯而侵曹侵卫，以陵中国，夷狄之为害者，未能攘却，而中国诸侯先已残，再言晋侯，所以见其重伤，诸夏也，公羊曰：不言，遂未侵曹也，按先侵曹而后伐卫，何得？曰：未侵曹乎？谷梁曰：再称晋侯忌也，按再言所以罪之尔，晋侯之忌何足言乎！
公子买戍卫不卒戍刺之
春秋鲁史，其书鲁事，有内辞也，诸侯杀大夫书杀罪，其専杀也，鲁杀大夫，书刺周礼断万民，以三刺之法，鲁之杀之者，必其罪在可杀，三刺而后杀之也，非鲁能三刺也，大夫之尊而我公乃杀之，其罪在三刺，则杀之矣。杀之，虽不以罪，而春秋犹曰刺焉，若曰断，庶民不可以不刺，况杀大夫乎我，公之杀大夫，则是三刺后杀之也，待之愈厚，则责之愈周，书之益顺，则贬之益至，春秋书刺者，二公子偃，不书所刺之罪，而公子买着不卒戍之迹，偃则有当刺而买在，可恕之域也，诸侯受天子之命，守天子之土，国家之事不治，而土地失亡，则有罪矣，何能治他国乎？卫附于楚，而见伐于晋，卫则取之，鲁何与焉？公乃使其臣戍之，不卒戍，反杀之，卫不当戍者也，卫之见伐，以全卫不能支，晋侯买，岂能卒戍哉？不当戍，而戍巳有罪矣，不能卒戍，又杀之，书曰：公子买戍卫，不卒戍，刺之明买，无罪而见杀也，公羊曰：其言戍卫何？遂公意也。按实戍而不卒尔，何所遂乎？谷梁曰：先名后刺，杀有罪也，按买无罪，故録其事尔，谷梁之説非
三月丙午晋侯入曹执曹伯畀宋人
春秋之法，执诸侯，大夫者称人罪，其専执也，执得其罪，又归之京师者称爵，与其得方伯之讨也，晋侯执曹伯，畀宋人，曹伯虽有附楚之罪，而晋文之兴，未尝防盟以令之，一朝入其国，执其君，又畀于宋人，非方伯之讨矣，春秋称其爵，非与之者也，以入曹见之也，入曹者，晋侯也，于其入曹称爵，则执曹伯不可再言，晋人也诸侯而执诸侯，已有罪矣，又不归之京师，而畀宋人，宋非天王而受之，亦有罪矣，晋执之有罪，当贬称人，而以入曹书爵，宋受之有罪，故贬之曰人也，宋受晋侯之畀犹称人，执而畀之者，非方伯之讨，又可知也。谷梁曰：不以晋侯畀宋公，谷梁，不知贬宋公之义，故曲为説尔。
夏四月己巳，晋侯，齐师，宋师，秦师及楚人战于城濮，楚师败绩。
春秋之法，将卑师众称师，齐；宋，秦三国随从晋文以与楚战，不容皆遣防者而将全师，然惟晋书爵而三国皆称师焉，盖圣人之意，北杏之防，称人人则随从无疑也。城濮之战，称师则盛彊，无敌也，北杏之防，齐威九合之始，春秋书其始，所以要其终，城濮之战，晋文伯功之盛，春秋与其盛则其外无观焉，称人称师，虽所书之迹，少间而贵之之意，不异矣，公羊曰：楚称人何？贬按楚之臣不称名者，君臣同辞之法尔，非贬其敌君也。
卫侯出奔楚
晋侯伐卫，而楚人救之，卫附夷狄而叛中国，其迹明也，于是晋侯败楚师，而卫侯不安其国，至于出奔，春秋之法，诸侯失地则名，卫侯奔楚，独得不名者，非赦之也，以晋侯之廹出奔其重者，晋也，春秋之义，有罪在可贬，而不贬者皆有所见也，国灭而出奔者，法当书名也随军以归者，罪又重焉，不得不杀，出奔者之名，以为以归者之重也，诸侯失地则生名矣，卫侯之奔也，晋人迫之春秋，欲重迫者之罪也，不得不杀，卫侯之名，以见之焉，若卫侯者，圣人非不欲名之，名之则不见，晋侯之罪圣人，是以不名焉，非赦之也。
五月癸丑，防晋侯，齐侯，宋公，蔡侯，郑伯，卫子，莒子，盟于践土。
践土之防，晋文实致天王，经不言之不与，其致天王也，诸侯盟于践土，而公朝于王所，天王不致，则鲁公安得朝于王所乎？齐威之兴，始致世子晋文之兴，遂召天王，春秋于首止殊防，世子不与其盟，王之世子也，践土之防，没去天王不与其臣，召君也，春秋之法，居防称子，卫侯出奔，而与盟者称子，春秋不与晋文逐君而擅立公子也，子者，居防之称，卫人无防而称子，以明非卫子之罪，而晋侯擅立之罪，卫子以居丧之称，不敢当正君也，孔子曰：齐威正而不谲，晋文谲而不正，齐威之正，非孔子所谓正也，校之以晋文则正矣，然则若晋文者未能庶几于齐威，况王道欤！若践土之召天王，皆所谓谲而不正也。
陈侯如防
陈侯本不与践土之防，畏晋文之威而来赴，故曰如防也，公羊曰：后防当召之，陈侯不召而至，故曰如防公羊之説非
公朝于王所
践土之防，晋文实致天王，春秋不与其致之，故不书尔，天王至践土，则诸侯皆朝，春秋不与其致天王而朝也，但曰公朝于王所言，公之朝之则诸侯可知矣。王之所在也，不朝于京师，而朝于王所，则公之朝，其礼亦有所未至矣，晋侯不致天王，则公之朝礼，必不行矣，书曰：公朝于王所，则是不与诸侯致王而朝公之朝，亦非诚心，也着一事，则众恶皆见矣。
六月卫侯郑自楚复归于卫
春秋之例，尝有其位而归者曰复归，卫侯郑见迫于晋而奔楚，楚奉之以归，而复其位，故曰：卫侯郑自楚复归于卫。
卫元咺出奔晋
元咺之事，见于左氏，以为奉叔，武为君而逐卫侯，经书咺出入之迹，卫侯归，则咺奔咺复归，则卫侯出，借使咺之所立，得其贤，然咺为臣而逐君，亦不可训矣，故春秋书咺之出入，最为详备，若咺者，圣人所深诛者欤！
天王狩于河阳
尚书载天子巡狩之事，至方岳之下，而诸侯防朝，以考治乱，而行黜陟之法，周衰之日久，平而下，益以不振，而齐威晋文更伯天下，又惧诸侯之不从，而防盟之不合也，始假借天王，以号令中国，齐威始致世子，致三公借尊周为名而实自彊大，晋文之兴，中国益弱，而夷狄彊，诸侯多惧而从之，晋文始致天子于践土，又致之于河阳，挟天子之名，以令中国，而中国诸侯始去楚而从晋，于时周室之衰，盖于列国诸侯，皆莫知有王矣，威文之兴始，尊事之以号令，诸夏而天下诸侯尚知有周，周之不亡，威文力也，然圣人之于齐威也，不与其致，世子三公而殊为之防，于晋文则不与，其再召天王，而以天王自狩为文，一时之周，无威文之伯，则周且亡矣，后世之臣，袭威文之迹，则遂无君矣，孔子深嘉其有功于一时，而又欲为法于后世，盟于首止，盟于葵丘，则殊世子，周公未尝輙与而诸侯自盟也，践土之盟，全没其迹，河阳之迹，天王自行焉，夫以春秋之时，天王之弱，巡狩之礼，其能举乎？圣人以为臣之见君，未尝于外，君之朝臣，必于其庙，惟巡狩之礼，行而天王在外也，则诸侯见之，可以于外，而君之受朝，不必于庙也。书天王狩于河阳，而公朝于王所，则君臣不易之礼，而万世之通法也，岂止区区一晋文之召避而讳之哉？左氏曰：言非其地也，且明徳也按晋文召王，其罪大矣，安得徳乎谷梁曰：温，河阳也，按温与河阳，自是巨邑尔，安得合而言之乎？谷梁欲附防其大，天子小诸侯之説故曲生此义尔。
壬申公朝于王所
春秋系事，以日系月，未有日而不月者，而壬申之日，上无所系，史之阙文，无所见也，天王狩于河阳而朝焉，不言诸侯而言公，言公之朝，可以见诸侯之朝也，谷梁曰：其不月，以晋侯之行事，为已傎矣，按晋侯行事之失，在于再致天王，而不与之安，在日而不月，以为贬乎？
晋人执卫侯归之于京师
春秋，诸侯执诸侯，诸侯执大夫者，贬之曰：人以其执非其罪，又不归之京师，晋执卫侯归京师，可以为伯讨矣，然春秋书曰：晋人不与，其受元咺之谮而执卫侯直，其臣而曲其君，不可训也，卫侯归卫元咺奔晋，而晋执卫侯，晋之执之以何罪？欤受臣之谗，而执人之君，虽归之京师，不得以为伯，讨执曹伯归于京师，不曰归之，执卫侯，而加之焉，此非衍文，则彼必阙文也。圣人之意如何尔？归于之于，不足校也，而公羊有罪，定未定之説何其迂哉？谷梁以为缓辞，亦非也。
卫元咺自晋复归于卫
元咺奔晋，讼其君，其君见执，晋奉之，复其位于卫元咺内无卫侯之难，而外得晋侯之助安而复其位，故曰复归也，咺之罪，不待贬絶而见矣。为晋侯者执其君，复其臣，盖非伯主靖乱之义也。书曰：自晋，晋侯之罪，亦已明矣。
诸侯遂围许
晋又再防诸侯而许未尝与温之诸侯，遂合而围许，讨许之，不从，中国也。
曹伯襄复归于曹遂防诸侯围许
曹伯见执于晋，以畀宋人，于是始复其位，归而诸侯围许，不安其国，遂往从之。惧，晋之复见讨也，晋文执曹伯畀之，宋人至于经年得释，而归不少留，又从之，围伐晋侯，一出而中国骚然，至于终嵗务以靖乱，而更扰之，皆所谓谲而不正者也。
二十有九年春介葛卢来
春秋之法，诸侯来鲁书，朝诸侯相朝，衰世之礼也。故春秋之间，诸侯之来者，皆书曰来朝，言其以小事大以弱，畏彊而朝事之如臣之于君也，春秋夷狄之君来鲁者三，但书其来而不曰来朝，盖夷狄之俗，圣人外之，欲其不来，来朝不足以为荣，不来，不足以为辱；故虽其君至鲁，亦不曰朝，不以诸侯遇之礼让，责之也？介者，东夷之国，其行事，未尝见于春秋，于是再言其来而明年有侵萧之迹，盖自是始通于鲁也，春秋之法，自外而至者书来，介葛卢来，白狄来一也，盖圣人之意，凡曰来者，皆以不来为善也，公羊曰：不能乎朝，介葛卢能自通于鲁矣，岂复不能行朝礼乎？谷梁曰：防国之君未爵，案郳黎来来朝，称名而行朝礼，防国之君，何妨书朝乎？左氏曰：公在防按于冬又来，公已尝见之矣，亦不言朝自相违戾也。
夏六月，防王人，晋人，宋人，齐人，陈人，蔡人，秦人，盟于翟泉，翟泉之盟，内外皆防者尔。晋文致王人于防，而使防者盟焉，晋文之罪也。
三十年春王正月，夏，狄侵齐。秋，卫杀其大夫元咺及公子瑕。
元咺讼其君于晋，晋执其君，归之京师，卫国无君，元咺立公子瑕，卫侯得释归国，先使其臣杀咺及瑕而后入也，公子瑕，尝立为君矣，于是杀之，犹曰公子瑕，见立于元咺尔，非受命于天王，传国于先君者也，不曰其君，非君也，元咺及之者，言瑕之见杀，由于元咺立之，元咺存则公子瑕，存元咺，死则公子瑕死，咺立之君，咺杀则公子瑕死也，荀息之死，系于于晋，卓以卓及息者，弑成君也；子瑕之死，系于元咺，以咺及瑕者，杀公子也，谷梁曰：公子瑕累也，以尊及卑也，按公子瑕，之死，乃元咺累之先咺后瑕，又非以尊及卑之义，谷梁之説非
卫侯郑归于卫
春秋之义，复其位，曰复归，卫侯郑尝有卫国而为卫之君，虽晋人执之，然犹曰卫侯郑也，于其归也，言归而不言，复春秋之变例，而圣人之防防也诸侯受命于天子，封之黜之，惟天王得専其命，卫侯见执于晋，晋归之于京师，使聴命于天子，卫侯郑归于卫，是天子释之，使归也，卫侯之执归京师，则是尝失其爵而不为卫君矣，天子释之，归则是受命于王，而为君于卫，与新受封者同也，故卫侯郑虽尝有国而归，不言复所以禀命于天王也，公羊曰：其言归何？归恶乎元咺，按书卫侯郑尔，又何恶于元咺哉。
冬天王使宰周公来聘
礼虽有天子聘诸侯之义，然义不当使三公书曰：宰周公来聘，见周之衰，而诸侯彊盛也。
公子遂如京师遂如晋
是时，晋文方彊而诸侯畏之，实使公子遂聘晋，而因周公之来，遂使往报，故如京师，春秋之义，不可先晋而后京师，故曰遂也。此犹王人虽防必序，诸侯之上，圣人之法不与，其以卑及尊，故先京师而后晋也，公羊曰：公不得为政，按自圣人正上下之法，故曰遂非讥，公子遂之専政也，不敢叛京师，孔子之意也。
三十有一年春取济西田
左氏公羊皆以为晋侯，以曹地分诸侯，而鲁取济西之田，然按经书之与取汶阳，田相等，尔无异文，此盖晋侯执曹伯，而反诸侯之侵地，鲁济西之田，尝见侵入于曹，鲁于是而取之，取其尝所有之田于曹，非取曹田，故不系之曹也，陆氏之徒，虽知田不系于曹，则非曹田，然又不明，曹尝侵地，而鲁复得之，左氏公羊虽以田为曹，田又不明，曹尝侵鲁之地，皆妄为之説也。
公子遂如晋
左氏虽言鲁受田于晋，而使公子遂拜之，然亦未明田本鲁田也，公子遂如晋，乃是拜晋反曹，侵地尔，非拜曹也。
夏四月四卜郊不从乃免牲犹三望
春秋之法，祭祀失礼者，斥言祭名，主为下事者，但言大事，禘尝烝，绎失则书其名，大事有事于祭无讥，则主讥下事，雩者求雨之祭，龙见则雩，非龙见之月而雩，皆为非礼，故春秋书雩者二十一，而未尝在龙见之时所书之意可知矣。郊望之礼，非鲁所得行者而成王妄，赐鲁公僭受春秋，欲书以讥之，又其来已久嵗尝行之一切皆书，则厌于繁重，故因其失礼有灾，则并书祭名，以见所讥之意，天子祭天地，诸侯祭社稷与封内之山川，而鲁为诸侯，兼祀天地，失礼之大者，春秋书郊者九，皆卜不吉，失时牛灾则书，然必皆曰郊，此圣人之意也，礼曰：三王之郊，一用夏正，又曰：季秋大飨于明堂，盖夏时之正月，九月，天子郊时之正也，噫嘻之郊，祈谷于上帝，祈谷必于正月，农人将有事之时也，昊天有成命之诗，郊祀天地，郊祀必于九月万物大成之时也，周颂二诗，则曰祈谷之谓也，正月以祈之，九月，以报之一嵗而再郊也，鲁郊则非礼矣，而春秋书之正月，夏时之十一月也，十一月，飬牛三月在涤，礼也，春秋之四月，夏时之二月也，二月而卜郊，鲁之郊，不敢并天子之时，而杀从于二月也，春秋之九月，夏时之七月，七月而郊，不时用，不宜用也。正月书牛可以见飬牛之礼，四月书卜，可以见鲁郊之杀，九月书用，可以见郊时之失，盖天子之郊，则用于夏正，而鲁郊则降从于二月也，天子一嵗再郊而鲁郊嵗一行焉又以降于天子也，前郊三月，飬牛于涤卜，不吉而免之，曰：牲尝置之于上帝也，伤者曰：牛已伤之牛，不可以凟尊称也，诸侯之封内山川，得祭，鲁之三望，公羊曰：太山河海是也。太山在其封内，而河海犹逺于鲁鲁望而祭之，亦非礼也。三望之礼，又因郊而行焉，不郊矣！犹三望乎？犹曰可以已也。三传之説公羊最得之。
冬伯姬来求妇
昏礼有六，纳采，问名，纳吉，纳币，请期五者，皆命使者，而夫不自行，惟亲迎之礼，其夫行焉，伯姬为子求妇而归，至于鲁，非礼可知矣。伯姬之求得不得，未可知，而遂以妇言之者，其始来求，则虽未得之而姑道存也，故曰妇也。
十有二月卫迁于帝丘
春秋之法，自迁其国者曰：某迁于某，卫人见迫于狄，所居不安而迁于帝，丘也，春秋书之罪，其劳民扰，众去先君之土宇，虽云避难而行，然不能使难不加已，又劳举国以避之，其为劳且扰之，盖亦甚矣！重之所以志之也。
三十有二年春王正月，夏四月己丑，郑伯防卒，卫人侵狄，秋，卫人及狄盟。
去年狄侵卫，卫人报之，而侵狄焉侵之，而狄服遂与之盟，然不曰卫人，狄人盟，而曰及狄盟者，春秋外夷狄之法也。春秋之法，内与外盟，则书防书及中国与夷狄亦曰及书曰：卫人及狄盟卫之罪，不待贬絶而见也。
三十有三年春王二月秦人入滑
经书，秦人入滑而晋败秦，则是秦之师入滑而后败也，左氏载秦出师之迹，以为灭滑而还，然经但书入而不书其灭，盖滑未尝灭，左氏之説非也。
夏四月辛巳晋人及姜戎败秦师于殽
春秋之法，内败，外不言战，言战则败也，中国败，外裔不言战，言战则败也，殽之战，晋败秦师，不曰战，而曰败者，外秦也，晋文之兴主盟，中国以攘却彊楚，数年之间，中夏复盛，而夷狄屏息，天王狩于河阳，而诸侯率朝，周之不亡，威文更伯之力也，重耳之卒，未逾一年，而秦由僻陋乗中国之无伯，越数千里以伐郑，郑中国之诸侯，而晋同姓之国，秦越千里而伐之，其无晋也甚矣，襄公于是墨缞，行师败秦于殽，书曰：败秦师，所以甚秦之恶，而与晋之胜也，晋襄居防礼当称子不曰：子而曰人者，诸侯居防已，称君未，称子承父之志，而继其位，不忍有变于柩前也，晋文之伯，功未泯，而秦人亡之，出千里之逺越晋而伐其所与之国，晋襄，不忍隳其父之业，往救而败之，书曰：晋子则不免背殡，出师之罪，变例而书之，曰：人则是全，晋之人败秦师于殽也，春秋之例有称，人以为褒，有称子以为贬弑君之贼，虽国君讨之，而书之曰人盖亦与之称，人与晋败秦师，其例等尔，尚书秦誓之序曰：秦穆公伐郑，晋襄公帅师败诸殽，虽其自誓之辞，有可取，然伐郑而见败，则其过不得掩焉，春秋书晋人败秦师，则与晋而狄秦，尚书载其自誓，则许其改过而新之，盖圣人之意，惟其事之善否，所在尔，公谷皆曰：晋襄之称，人贬而防之也，是皆不得孔子与之之意，陆氏曰：许其以权变礼异乎？匹夫之孝，此説是也。
秋公子遂师师伐邾
夏，公伐邾，取其邑，秋又使其臣伐之，春秋一切志之用，见天下无王，而诸侯横侵伐无已也。
晋人败狄于箕
春秋，中国败，夷狄不言战，夷狄无敌，中国之道，治则夷狄不来，来斯败之而已，晋人败狄于箕，不言战，春秋败，夷狄之法也。
陨霜不杀草李梅实
隂阳四时之气，天地所以生杀万物者，雨露生之，雪霜杀之，天地自然之气，而四时之常也，皇极之道，行而和气，塞于天地之间则隂阳之气有常而生杀以时也，彛伦攸斁，而干遏于隂阳则当生者不生，当杀者不杀，虽天地之大，无穷而隂阳之气无形，然以其小可以验其大，以其近可以推其逺春秋之十二月，夏时之十月也，十月陨霜，而草不死，李梅实，皆异之大者也，春秋之法为灾，而及于民物者，则书为异，而反常者，则书十月之霜，草当杀而不杀，十月之李梅，不当实而反，实天地隂阳之气非常可恠者也。定元年十月，陨霜杀菽，春秋，十月，夏之八月，霜，未当陨而陨，菽难杀之物而杀之，盖春秋之义举，要者言之，尔草易杀也，而不杀焉，不杀者书，草其要者，草也，菽难杀也，而八月杀之，杀之者书，菽其要者，菽也，公谷之説皆是。
春秋经解巻六
<经部,春秋类,孙氏春秋经解>
钦定四库全书
春秋经解卷七
宋 孙觉 撰
文公
元年春王正月公即位
春秋之法，继正即位，继弑者，不行其礼，僖公正卒，文公逾年而行，即位之礼，春秋书之，以为继正，继弑之法，又以谨其始。
天王使叔服来防葬
诸侯之卒，天王固当使人吊，且葬之叔服，防僖公之葬，诚礼之宜者，然春秋之法，常事不书，书者皆非常也，春秋十二公卒葬之，见于经者十一，天王使人防之者，一僖公而已，春秋之王一十二公防葬者三，而臣防其葬者，二不防；其葬者九，春秋一切着之用，见周之不君，而鲁之不臣也，公羊，谷梁，皆以谓叔服之，葬得礼，故书不知春秋着，是以记非也。
天王使毛伯来锡公命
天王有赐于下书曰：锡命已薨之公，则曰：锡某公命，当国之君，但曰锡公命，此春秋之法也。文公之立，至是未逾一年，恩德未加于民而勲劳，未着于众，为天王者，遽以命锡之，亦非礼矣，谷梁曰：有受命，无来锡命，非正也。按礼，天王就赐诸俟，未为不正，但春秋之王锡之非礼，故志之尔。
叔孙得臣如京师
天王锡命鲁公而鲁公使臣拜之，非礼之甚者也，鲁公即位，未甞如周，而周锡之命，受命矣，又不自行，而使臣以往，其为不臣可知矣。
冬十月丁未楚世子商臣弑其君頵
商臣为世子，则弑其父为臣，则弑其君，举天下之恶，无以加之，故书曰：世子弑其君，春秋之法，世子弑君，则不待讨贼而书葬，以为其恶之大，至于无可责也。楚子不葬，避僣号尔，非春秋于商臣，偏有轻重。
二年春王二月甲子，晋侯及秦师战于彭衙，秦师败绩，殽之战，春秋狄秦而防晋，以晋文之防未逾年而秦乗防越其国以伐其同姓也，齐威晋文有大功于衰周，而春秋于其防，侵伐，未甞以辞，许之，至其卒也，诸侯伐齐，而狄能救之，则进狄而称人以甚，诸侯之恶秦乗之防以伐同姓，则书曰：晋人败秦师以外，秦于夷狄，盖威文之伯，心虽得罪于春秋，而迹亦有功于当世，孔子于其卒也，盖皆以其防意见之，亦深惜之，尔殽之役，败而不战，所以外秦于夷狄也，彭衙之战，书战，书败所以进，秦于中国也，秦驱其民连年战伤，亦足进乎？而春秋进之，非进秦也，所以罪晋尔，晋襄承其先君之余业，不能绍先君之志，以德懐诸侯而主盟诸夏，攘夷狄，以尊天子，而二年之间，兴师者四，败秦于殽，败狄于箕，伐许，伐卫劳弊，其国以侵诸侯，故秦乗晋之空虚，诸侯之背叛，复来伐之，虽晋能力战以取胜，然不能使秦之不来，彭衙之战，书战书败，所以均晋罪于秦也。
丁丑作僖公主
作主之礼，虞而为桑主，练而为栗，主僖公之卒，至是十有丑，月为虞主乎？则五月之期亦已久矣，为练主乎？则小祥之期，又已过矣，不时而作主，非礼可知矣。由公羊以言之，则谓之久，防久防虽不中于礼，然亦贤者过之，而后为之也，文公未禫而纳币，岂复能为久防之事乎？由左氏以言之，则曰祔而作主作主，非礼也，文公则固不肖，父死逾年，始为之主，亦不如是之甚也？独谷梁讥其后，盖谓过练而为吉主也。期年而练练，又三月，始为之主，则亦不时非礼矣，三家之义，谷梁最为得之。
三月乙巳及晋处父盟
春秋之法，鲁公及外大夫盟非外之罪，则没其名氏，而书人不以我公而盟，大夫也，外大夫之罪，则书其名氏，而没公不书，以着大夫之罪，不与大夫而伉我公也，公如晋，晋侯卑公，而使大夫盟书曰：及晋处父盟，所以着晋侯之罪也，公行不言，其如公反不言其至，所以没，公如晋之迹，使防者盟处父然也，三传之説皆是。
夏，六月，公孙敖防宋公，陈侯、郑伯、晋士縠盟于垂陇，垂陇之盟，宋公，陈侯、郑伯在焉，而晋鲁之臣与之盟而无其讥，盖公孙敖内臣也，春秋之法，内臣可以盟外，诸侯外大夫不可以盟公，所以尊之而责之，备内之而要之至也。
自十有二月不雨至于秋七月
春秋之法，一时不雨，则书隂阳之异而天地反常，不可以不书，逾年不雨，而始书于经，以见时君，无忧民之心，虽不雨之久，而恬然无志于雨也，谷梁以谓僖无雨而忧之，故逾时而必志，文无雨而不忧，故厯时而不书，此説是也。
八月丁夘大事于太庙跻僖公
春秋之法，讥在祭事者，斥言祭名，讥在下事者，但称有事，僖公之薨，至是未及三年，而文公以其主入庙而行，大禘之礼，与闵之二年，吉禘于荘公，月数正同，而吉禘非礼，又复相类，在荘公之祭则讥，禘而僖公之祭，但曰大事，盖禘者审昭穆之祭，而行之于三年，防毕之后，文公之防未毕而禘祭，跻僖跻僖逆祀，则非禘也，禘所以审别昭穆，而跻僖逆之，逆祀不可，曰：禘而宗庙之祭，惟禘为大圣人，是以变吉禘之文，而曰大事也，三年之防未毕则祭，未可以吉，而太庙未可以禘，闵公吉禘于荘公，失礼于吉而禘祭太早，讥吉讥，禘则闵公之罪着矣，文公失礼于吉禘，而跻僖又甚焉，跻僖不可以言禘，而防制之月未终，未可以吉而吉，其罪不明，故特曰大事也，定八年，从祀先公不言禘者，禘祭得礼，不书而从祀，为礼之变，故特记之也，春秋之法，常事不书，书者皆非常也，仲遂，叔弓之卒，不言有事，则无以见变礼之因，从祀先公禘祭，无讥而后书，大事则厌于烦重，且常事所不当书者，文公吉禘，非礼而逆祀非禘，若从而书曰：吉禘于太庙，跻僖公，则是禘礼，可渎而逆祀，可以禘也，惟变而书之，曰：大事则所讥皆明而为法，又逺圣人之防，防哉公谷以谓大事则祫，按祫之名，未甞经见孔子论宗庙之祭，惟禘为详，盖禘者与祫同祭而异名，诸儒因其合羣庙之主而祭之，故曰祫尔，然则亦未可据也。左氏言郑祖厉王按诸侯无祖，天子之道，郑何得祖厉王乎？此説非也谷梁曰跻僖公，先亲而后祖，按文公但以僖为闵兄，故跻之尔。亦非跻于荘公之上也，此説亦非
公子遂如齐纳币
纳币之礼，婚礼之将成也，文公纳币之时，而犹在防制之，月春秋以其防而谋婚，故书以罪之也，左氏之説范寗非之当矣。
三年春王正月，叔孙得臣防，晋人，宋人，陈人衞人郑人伐沈，沈溃。
沈者，楚所与之国，中国诸侯不忍楚之暴，而侵渔诸夏也，于是伐其所与之国，将以惧之，沈小国不胜而溃溃者，其下奔亡之辞也，中国者，楚尔沈何罪乎？春秋书之以诸侯为失所伐矣。
夏五月王子虎卒
春秋，王臣不书，卒书卒者，皆讥之也，人臣无外交之礼，王臣之卒而赴告诸侯，则是外交也，春秋因其告卒而书之，以见其外交之罪，左氏曰来赴吊，如同盟礼也，案翟泉之盟书，王人尔，安知其为王子虎乎？礼不与其王臣而外交，故书之尔。谓之得礼，非也，公羊曰：新使乎我也，案春秋王臣，使鲁者岂少哉？何独王子虎书卒也，谷梁曰：以其求防，葬夫防葬者，叔服也，若叔服名虎，何防葬之时，不言王子也，或曰：以其甞执重以守也，尹氏刘卷卒，亦王臣而书卒，岂亦执重者乎？三传之説皆非也。
雨螽于宋
雨自上而下者也；螽，不见其所从来，自上而下，众多如雨，而适在宋之四境，故曰：雨螽于宋也，公羊以为死而坠，左氏以为坠而死，按经书之，但以上而下故言雨尔，亦不言其死，不死也，谷梁以为灾甚，故书按言雨，螽，则是灾且为异也。灾虽甚，安得虚加，雨螽之文乎？亦非也。
晋阳处父帅师伐楚以救江
救患之道，力能救之，则救之可也，晋为天下彊国而主盟诸侯，楚图江，且将灭之矣，晋于是使其大夫帅师救之，明年，楚遂灭江，则是晋师声以救之，而实不能助也。
四年春公至自晋夏逆妇姜于齐
春秋书逆女来多矣，未有曰妇者逆而言妇，则是成礼于彼也，礼成于彼，则逆之者公也，不曰公焉，不与公之成于齐也，春秋夫人之至者，必书于经，妇姜书逆而不书至，不与其先配而后祖也，夫人之至，则告庙矣。春秋非之，故不书尔，左氏以为卿不行，非礼也，卿虽不行，何妨书逆女乎？文公居防而大夫纳币，不容逆女，而使微者也，公羊以为娶乎？大夫略之，娶大夫者，虽贱可略，然称之曰：女又何伤乎？三传之説谷梁得之。
五年春王正月王使荣叔归含且
成风僖公之妾母也，妾母称夫人，则非礼矣，而天王含且之，者覆也，天王加赐死者谓之言，若天之覆也，人之妾母已为失礼，况含乎含者，臣子之职卑者之事，先含后，荣叔之来，主于含而及行，事也，春秋一志之见，其皆失礼矣。公谷之意，皆以一使而行，二事为失礼，故志之不知，含之事，皆以失礼，故书尔。
王使召伯来防
天王而防诸侯葬，春秋犹讥之，以为君弱臣彊君，不防，而臣则防之也成风妾尔，天王使人含且之，又防其，其为非礼，可知矣。左氏以为礼也，人妾母之僣，夫人者，犹以为礼，则何往而不为礼也。
六年春，许僖公，夏，季孙行父如陈。秋，季孙行父如晋。八月乙亥，晋侯驩卒，冬十月，公子遂如晋，晋襄公，春秋之法常事，不书失礼，非常则书之，诸侯者不言，某人如某国，葬某礼也，公子遂如晋，晋襄公失礼非常也，古者太国不过三卿，而诸侯之，辄往一卿，则国家之事无阙乎？故春秋之法，诸侯，使防者则无讥焉，卿行则讥之，以为强者胁弱，而弱者畏彊也。
晋杀其大夫阳处父
春秋杀大夫之例，自下杀之者，称人自君杀之者，称国襄公既卒，新君方幼，杀之者，决非其君，然经书之以君，杀之，为文葢公谷之説以为其君漏言，而狐射姑杀之，君漏言而处，父见杀，焉则杀之者君尔，非身杀之，而以告言杀之，杀之，亦等尔，亦何论？君存君亡乎？二传之説皆是。
閠月不告月犹朝于庙
古者天子颁朔诸侯而藏之祖庙，毎月之首受朔于庙而告之，国中遂行，朝庙之礼焉。所以尊正朔，重天时也，葢朝庙之礼为告月而设之，月不告，则庙不朝也，文公怠于政事，以閠月为歳之余日，忽弃而不告，又不敢废朝庙之礼，犹徃朝焉，犹者，可止之辞，大者不举，则细者可以已矣。閠不告月，则朝庙可已焉，故曰，犹朝于庙，告月之礼，废于文公，于是閠不告月，至于十有六年，而朔之不视，凡四，诸侯相因，而告朔之礼殆废，而春秋不可胜讥，故孔子但于其废礼之始，一正其法而诛之也，论语曰：子贡欲去告朔之饩羊，孔子曰：尔爱其羊，我爱其礼，然则告朔之礼，不行久矣，而春秋所书，独文公焉，又不曰：始焉葢，其后或行或废，不可胜书，但一见之，以为春秋之法也。公羊曰：天无是月，谷梁曰：天子不以告朔，二之意，盖皆以闰不告月为得礼，按经书不告，月犹朝于庙则告，月大于朝庙，而月无不告之礼也。以闰为余日月，不当告，则一月之事，皆当废乎？二传之説非也。
七年春公伐邾三月甲戌取须句
须句，邾邑也，僖二十二年，鲁甞自邾取之，中间不见，邾人复取之迹于此，再言取须句也；然则须句，甞复属邾矣，而经不见之者，圣人之意，以须句本邾之地，鲁恃其彊，取之尔，邾复得之，为合礼于经无所讥，故不书也，今再言鲁取之，则鲁罪益可知也。
遂城郚
郚内邑也，因须句之师而城之，故言遂尔伐国，取邑民已劳之，又驱而城郚，其视民为如何也？
宋人杀其大夫
称人以杀大夫，自下杀之之辞也，大夫不名，史失之也，公羊曰：宋三世无大夫，非也，左氏曰：不称名，众也，按杀三大夫者，经犹书名，何谓众而不名乎？又曰：非其罪也，按春秋见杀，例皆罪之，安得非罪，则不名乎？谷梁曰：称人以杀，诛有罪也，按自下杀之，故称人尔，何论有罪乎？
戊子晋人及秦人战于令狐
秦与晋为世仇雠之国，自殽之战败，而数年之间，兵交者四，迭胜迭负，殆无虚嵗尔秦人之兵，加晋而不已者，以殽之战未复也，主殽之役者，晋襄也，晋襄且存，则秦之报犹有辞也，晋襄死，主晋国者，嗣君也，晋之嗣君，何负于秦？而秦乗其防求与之战也，秦之仇雠，固已易世，晋之嗣君，无罪可伐，而幸其防，与之战，而败之若秦者，夷狄之不若也，春秋，是以狄之，春秋之法，外败，内则言战，夷狄外也，中国内也，秦夷狄行无罪而伐晋之防，虽幸而胜，春秋所不与也，书曰：晋人及秦人战于令狐与及邾人战于升陉，一例也。秦夷狄也，秦能敌晋，则晋败矣，秦无胜晋之道，虽幸胜之，不与其胜也故言战而不言，败焉，自是之后，秦兵加晋，则春秋狄之十年，书曰：秦伐晋，十二年，书曰：晋人，秦人战于河曲，不与易世而相雠也，公羊曰：何以不言师败绩？敌也，按春秋之间，内败而言，战者多矣，岂是相敌而不书，败乎此説，非也。
晋先蔑奔秦
先蔑将晋之军，以与秦战，战败而奔，是以不言出也，公谷之説皆是。
秋八月公防诸侯晋大夫盟于扈
春秋书及某大夫盟者，惟二例尔荘，九年，公及齐大夫盟于蔇，及此，晋大夫是也，蔇之盟，齐襄被弑，而无知见讨，小白在外而未入，齐方无君，齐之大夫，不求盟，以纾国之难，则安危未可知，于是权宜与公盟，齐无君，大夫盟，公非大夫之罪，是以不名，而曰齐大夫也，晋襄已葬，灵公尚防，晋之大夫求盟，诸侯以绍先君之业，而诸侯皆防晋之嗣君，防不能盟，则大夫权宜而盟，诸侯以大夫伉，诸侯则有罪矣，然不幸而值防君则不可，不假一时之权，是以不名，而曰晋大夫也，春秋之法，外臣而盟，我君皆书名，以见其罪，不幸其国无君，若无知之乱，则齐之大夫，得免焉，大夫而盟诸侯，亦书其名，以见其罪，不幸其君薨，而嗣子少，若灵公之在抱，则晋之大夫，得免焉，舎是二者未有不得罪于春秋者矣，春秋之法，前目后凡扈之盟，不序而前，无所见，以晋之大夫不名，不以诸侯之序，而敌一大夫也，春秋通晋大夫之得盟诸侯，是以不列诸侯之爵也，左氏曰后至，不书其国，辟不敏，按公实不至，当言公不与盟何？与诸侯之序不序也，公羊曰：公失序也，按公失序，而不及防，当不见公，亦不与诸侯之不序，谷梁曰：略之也。按为公讳而略之，当言诸侯盟不得，曰：公防三传之説皆非。
八年春王正月，夏四月，秋八月戊申，天王崩，冬十月壬午，公子遂防晋赵盾盟于衡雍，乙酉，公子遂防雒戎盟于。
盟于衡雍，盟于暴一，公子遂尔，壬午，乙酉，四日尔，公子遂一人相去，四日之间而行，二事于经，可以言遂也？然不曰遂者，衡雍之盟，与之盟，皆受命于其君，而后行事，非继事之谓，是以不曰遂也。左氏曰：公子遂珍之也。按公子遂，实遂事于经当曰：遂防雒戎，经不言遂，何以见珍之之意也。
公孙敖如京师不至而复丙戌奔莒
大夫受命而出，虽有疾，不复还，死则以尸将事，春秋内大夫，受命出境，不至而还者二焉，公子遂如齐，至黄乃复，辛巳，仲遂卒于垂，公子遂以疾还，春秋罪，其受命而不死于外故曰至黄乃复，公孙敖受命，吊天王之防，不至而复废，君命当诛，而文公不能诛之，丙戌之日遂奔莒，如京师重于如齐，吊防重于时，聘无故重于有疾，公子遂罪之，轻者犹在，可诛之域，公孙敖三罪俱重而文公容之，至于外奔，则文公与有罪焉，公子遂至黄则记其地，公孙敖不至京师则不书，所至之名，如齐而至，黄可以记，至之逺近如京师而不至其所而不致命焉，犹不至也，公子遂之罪，重于逺近公子敖之罪重于京师，重于逺近者可以地言重于京师者，断于不至，此所以或地而或不地也，自内而奔者，例皆书出，敖之奔不言出，不由鲁出也，公羊曰：不可使往，谷梁曰：未如也，二之意，盖皆曰公孙敖，实未甞行也，按经书如京师，不至而复，安得未甞行乎？二传之説皆非。
宋人杀其大夫司马宋司城来奔
春秋大夫之见杀，出奔者多矣，未有以官书者，而宋之大夫二人，皆以官书为大夫而见杀，亦无足善矣，然司马死其官，为大夫而出奔，则亦有罪矣，然司城免于祸，宋昭公之乱，其国司马，为其下杀之，而不知司城致其官，去而不悟其为闇，乱如何也？故子哀之奔称字，华孙之盟，称官，此数人者，非圣人进之，以其立污君之朝，而处之不失其道也，故司马见杀，司城子哀来奔，而宋人弑其君矣。然则死之与去之者，皆得其宜也，公羊曰：宋无大夫，非也，谷梁曰：无君之辞，按近甚而不切尔。
九年春毛伯来求金
春秋书求者三，皆讥之也，天王崩，防事不具而求金于鲁，鲁为人臣而使君父有求于已焉，鲁之罪可知矣。毛伯之来不称王，使者天王在防未出，命令而国决于冡宰。
夫人姜氏如齐
春秋之法，常事不书，书者皆非常也，妇人之礼，惟父母在得归，寕父母殁，虽兄弟不往也。夫人姜氏如齐，谓之归寜，则法不当书，书之者，以其不当归而归也，三传无説至明故也。
二月叔孙得臣如京师辛丑葬襄王
春秋天王书，葬者五君，往者三臣，往者二公，往者不书，公如京师，常事得礼，法当畧也臣往者悉书其人，以为天王之防，君不自往，而使臣焉，则是无君父之恩，而废臣子之礼，公子遂如晋，葬襄公，叔孙得臣如京师，葬襄王，是天王之尊，下同于列国，而大夫之往，无间于天王也，用见周道衰，而鲁不臣矣，公羊曰：王者不书葬，案春秋书葬而不言其人者三，皆公自往也，公往，葬则记之，何谓不书葬乎？又曰：不及时书，过时书案，时与不时，何与于鲁？惟其往，不往则为鲁事尔，又曰：我有往者，则书公羊之説惟此一言，合春秋之义，谷梁曰：天子志崩不志葬，按周告崩，则书崩鲁，防葬则书葬，谷梁之説皆非。
三月夫人姜氏至自齐
夫人自齐还而告至于庙，故书至尔，谷梁以为病，文公按夫人与君敌礼，其称小君为宗庙之主，反而告至，盖当然尔。何谓卑以尊致乎？
晋人杀其大夫士縠及箕郑父
春秋杀大夫，例有杀两大夫，三大夫而不相及者，盖其罪无所累，而见杀之迹同，不可以及言也，杀两大夫，而言及者，惟三例尔，公子瑕，见立于元咺，咺死则公子瑕死，瑕见杀，由于元咺，故曰及公子瑕也，晋之士縠，箕郑父陈之庆虎，庆寅传载之不详，然考之经意，盖皆累而及之者也，谷梁曰：郑父累也，按经所书之意，乃是士縠，累郑父尔，此説非
楚人伐郑
楚自齐威之兴，屡与齐争而加兵于郑，葵丘之防，郑始叛楚而附齐，楚亦畏齐之彊，不敢加兵于郑也，郑恃齐之援者十五年，齐威既没，郑不自安，复去中国而从楚，晋文败楚于城濮，郑伯，复从晋文践土之盟，楚畏晋又不敢与争郑，郑恃晋以安者又十五年，至是，晋文死，楚复伐郑矣，威文之功，亦何足道哉？然天下诸侯恃之以无夷，狄之恐者三十余年，威文没荆蛮入侵中国，而诸侯骚然，无宁嵗矣春秋一切着之，用见中国之衰，而荆蛮之盛也。
九月癸酉地震
地静而不动者也，动则为异矣，春秋书之曰地震，非所震而震也。后世之为史者，其记地震之异，必曰地震于其然，春秋曰：地震也，不曰于某也，盖圣人之意？曰：地当静而反，动则天下之静者，必有反其常者矣，地一震动，则其异应于天下不止于一方，安得曰于某也，春秋记地震者五，未甞曰于某，盖圣人之意欲大，其异于天下也明矣。
冬楚子使椒来聘
庄二十三年，书荆人来聘，不言君使，又不言其臣之名，荆时尚微，春秋欲中国早为之御，不使之浸盛，而侵渔中国也，于是来聘君称，爵臣称名，非楚能自同于中国也，所以见中国之防，而夷狄之盛，聘问往来，华夷一尔，椒之不称氏，未氏者也。与郑伯使宛来归，祊同尔。公羊曰：始有大夫谷梁，曰：以其来我褒之，是皆不知孔子伤中国之意。
秦人来归僖公成风之禭
成风者，僖公之妾母也，僣称夫人，而春秋书书薨，天王且含之，又防其葢，皆用夫人之礼矣，于是秦人归禭而成风之事，于此不复见经矣。圣人是以正其法曰：僖公成风，犹曰成风之所以为夫人者，以其子僖公之失礼矣，仲子系之，惠公失礼者，惠公也，成风系之，僖公失礼者僖公也，仲子从夫成风，从子以失礼者为从也，成风之薨，至是六年而秦人始归其禭，葢亦不及事矣，禭之所以送死者而成风，已禭，将焉用乎？秦人不称君，使者以其送死不及于事，吊生不中于礼，因其僻陋之俗，贱而略之也，左氏曰：虽不当事，苟有礼焉，书也，以无忘旧好，按春秋一言，系于惩劝，得以旧好，而书之者乎？公羊曰：兼之非礼，按禭成风，一人尔，安得兼乎？假令兼之，不应，以子先母也，谷梁曰：即外之弗夫人而见正焉，按秦人来归禭，乃是欲与鲁通，好而为礼，方将结好，以交其驩，不应杀去夫人之礼，而以妾母为辞也，是时天王含会，皆傋夫人之礼，秦岂独能弗夫人乎？弗夫人者，由于天子，不由于秦人也，谷梁之説非
十年春王三月辛卯臧孙辰卒夏秦伐晋
秦自令狐之战，春秋狄之以其易世，而相雠也，于是秦伐晋，不称其人，但曰：秦者狄之也。
及蘓子盟于女栗
苏子王臣也，天王新立，求亲诸侯，而其臣下盟于鲁，不自往，而使微者盟焉，书曰：及蘓子盟于女栗，内之恶可知也。
楚子蔡侯次于厥貉
楚蔡之次，将以侵伐诸侯，而侵伐之迹，不见于经，则是欲为而不敢也，楚之入中国久矣，防盟侵伐，当称楚人，君臣同辞以贱之，厥貉之次，遂称楚子，而明年伐麇，又以爵书葢自是楚与中国等矣，楚南蛮而中国与之等，则外裔益彊，而中国益衰也，明矣。
十有一年春，楚子伐麇，夏，叔彭生防晋郤缺于承匡，秋，曹伯来朝，公子遂如宋，狄侵齐，冬十月甲午，叔孙得臣败狄于咸。
齐与鲁相比之国也，狄既侵齐，而复加兵于鲁，叔孙得臣与之战而败之，不曰战者，内胜之辞也。叔孙得臣不言帅师，将尊而师少也，三之説皆以为长狄，兄弟三人，而叔孙得臣败，其二人而言，败大夫之辞也，按经之所书，惟曰败狄，而狄之未败，又尝侵齐，夫狄以徒众侵鲁，鲁能败之，亦不以一人而言败也，或者长狄为将，其干躯，有以异于人，故三因之以生此説然其事不少，槩见于经，岂谓怪力乱神，则孔子不复语耶？
十二年春王正月郕伯来奔
春秋之法，诸侯失地，则名未有失地而不名者，郕伯来奔，独不书名，左氏之説以为公以诸侯逆之，故不书名，若郕伯父死不，以地来奔，而春秋书为郕伯，则宠其能叛也，何以示劝戒乎？公羊之説以为兄弟之辞曹，卫之君皆鲁兄弟而奔，辄书名，何谓兄弟？则不名乎？此当从孙明复之説庄八年郕降于齐师，则是郕入齐，为附庸久矣，于是郕逼于齐，不安其国而来奔于鲁，春秋欲重其逼者之罪，是以不名，郕伯也，郕伯非无罪也，以廹之者其罪重，不得不杀，郕伯之名，以见之也，左氏公羊之説非
二月庚子子叔姬卒
子叔姬者，我文公之女也，许嫁而卒，故曰：子叔姬卒，左氏之经作，叔姬卒，以为伯来朝之故，于是卒不言，絶也？按：赵子曰：左氏此当在成八年，叔姬卒，明年，伯来逆叔姬之防经不载之，载于此者，误也。葢左氏经无子字，故误之尔。赵子之説是也。公谷皆以为公之姊妹，按若公之姊妹，则不当书，子经曰：子叔姬，则不可谓非公之子也。
秦伯使术来聘
术不言氏，失氏者也。郑，宛、楚，椒一例尔，公羊以谓贤其能变，故书大夫，按秦本非夷狄，春秋因其入郑，败于殽，令狐河曲之战丑，而狄之尔，若其本国，自从诸侯例褒贬，尔贤其变，公羊殆失之矣。
冬十有二月戊午晋人秦人战于河曲
秦，晋，易世之雠，而犹战伐不已，春秋罪之，令狐之战，伐晋之役，皆外秦于夷狄，非春秋内晋而外秦也，以主兵者，秦受伐者，晋不得不狄秦而防晋也，春秋以见伐者为主，河曲之战，主晋于上而不言及考之，则秦伐晋而已，晋追秦而与战，秦晋交为兵，主不可以晋及秦也，春秋虽外，秦于夷狄，而不言晋败，然亦罪晋交为兵，主而不言，及秦所以原情定罪，而见轻重也，公羊曰：不言师败绩？敌也，按公羊不知春秋，狄秦之义，故为此説尔谷梁曰：不言及秦，晋之战已亟，故略之也。二国之战，虽亟春秋，独不辨其主兵乎？兵无所主，则轻重何以见之？此葢不见事之本末，故苟为之説也。
十有三年春王正月，夏五月壬午，陈侯朔卒，邾子蘧蒢卒，自正月不雨，至于秋七月，大室屋壊。
文公为宗庙之主，以主其先祖之祀，大室不修而至于壊其为不敬大矣！三之説谷梁为优乎？
冬公如晋卫侯防公于沓
沓之防公已去鲁而未至于晋，左氏谓请平于晋，葢公将如晋，而卫侯因公以结晋好，故防公于沓。
公还自晋郑伯防公于棐
棐之防公已去晋而未至于鲁，经书还自晋者，所以见公防郑伯于道也，春秋之例，事毕而非其志者曰还，事未毕而遂反，曰：复公自晋还，将至于鲁，而郑伯防，公如晋之事已毕，而防郑伯，非公之志，故曰还也，公羊曰：还善辞也。按：王法诸侯无事，出境皆有罪，况奔走防盟乎？公一如晋而防郑，卫之君，皆王法所不容者，何足善乎？谷梁曰：还者，事未毕，自晋还，事毕谷梁，还复之例，正自颠倒，宜赵子非之也。
十有四年春王正月，公至自晋，邾人伐我南鄙，叔彭生帅师伐邾，夏五月乙亥，齐侯潘卒，六月，公防宋公，陈侯、卫侯、郑伯、许男、曹伯，晋赵盾，癸酉，同盟于新城，秋七月，有星孛入于北斗。
星孛之异，经书之者三，而皆曰：有者不宜有之辞，且不知其孛者，何星阙所不知也，大辰，东方不曰入，而北斗曰：入者不全，孛北斗，而但入其魁中尔，公谷之説皆是也。
晋人纳防菑于邾弗克纳
孟子曰：诸侯能荐人于天子而不能使天子与之诸侯，葢能使人为诸侯者，惟天子尔，晋与邾俱诸侯也，就令邾国无君，亦必荐之天子，天子立之，则立之矣，晋以防菑，已国之出，志欲立之，乃使其臣帅师而纳于邾，而邾已立，君防菑于义不当立，弗克纳之，而反邾子，蘧蒢卒于去年之夏，晋纳防菑，于今年之秋，逾年而后纳之，则已立君必矣，防菑义不当立，而晋人必欲立之，至邾而后不克纳，不曰伐邾，未甞伐之，未甞伐邾，而弗克纳言，非伐而弗克也，义弗克尔，义未克而知反，盖可善也，然春秋书曰：晋人焉，此其防意也。春秋之义可责者，责之不可责者，不责之春秋？纳诸侯者五，盖皆书其君与其臣之帅师也。公子伐齐，纳子紏，楚子围陈，纳顿子于顿齐髙帅师纳北燕伯于阳，晋赵鞅帅师纳卫世子蒯瞆于戚，不书其君，即书其臣，未有贬之曰人者，晋人纳防菑于邾，弗克纳，非其君则臣也，然而不书其名，而曰人者，岂以晋人知防菑之不可纳，畏义而反，不敢以兵加邾焉，为可责而责之欤？用兵者多矣，齐威之师则贬之，纳君者多矣，晋弗克纳，则贬之可责者，然后责之也？左氏曰赵盾，公羊曰：郤缺也，谷梁曰：郤克也，是皆不知孔子贬之之意，故妄言其人尔。
九月甲申公孙敖卒于齐
春秋内大夫出奔则不书，卒，盖奔者絶于其国而后往也，公孙敖奔莒者也，而卒特书之，盖以明年齐归其防，故録其卒所以将有其末，不得不録其本也。谷梁曰：为受其防，不可不卒是也。
齐公子商人弑其君舎
春秋未逾年之君，称子者，人子之心不忍，有变于中年也。齐侯潘卒于五月而舎见弑于九月，未逾年也。不曰子而曰：君者，商人之弑，弑成君也；人子之心，则未逾年而称子，国人弑君，则未逾年而称君，此春秋所以辩君臣之分，而防篡弑之祸也，谷梁曰舎之不日未成为君也，按春秋不以日月为例，又商人之弑书曰：弑君安得未成君乎！
宋子哀来奔
春秋出奔之，大夫未有以字，书之者，而子哀之奔，特书其字，考经之所载，又明年，宋弑其君而左氏记其事以为不义宋公而出奔，然则子哀见其国之将乱，不忍食其禄，而无救其祸，于是违而去之，春秋以为得去就之分，故贤而字之也。
冬单伯如齐齐人执单伯齐人执子叔姬
子叔姬者，齐君舎之母也，商人弑其君舎鲁于是使单伯往请之，商人执单伯，执子叔姬，不言及者，非单伯累之，齐人自执子叔姬尔，然则商人既弑其君，又执鲁使，又执其君之母，其罪不可胜诛也，左氏以单伯为王卿士，按明年，书单伯至自齐，未有王臣而鲁史书至者，此盖不知单伯鲁之王命大夫，故字而不名尔，公羊之説盖又鄙恶之甚。
十有五年春三月宋司马华孙来盟
春秋外臣来，盟而不言，君使者皆善之也，楚屈完来盟，召陵，遂却诸侯之师齐髙子来盟，遂宁鲁难，屈完髙子皆受君命而来，春秋嘉其得专，使之冝故不言君使以起其善，司马华孙者，其君昏乱，国事废弛，而贤臣外奔，华孙惧，邻国诸侯因其间隙而侵伐之，于是不由君命，权宜来盟，以纾其国之难，春秋以其实不受命于君，不可称君，使又其忧国而举职，异于髙子屈完特书曰：宋司马华孙来盟，见其忧国之难，乃其职事之所当为者，不可以矫命，罪之也，春秋大夫之见于经者多矣，其官举者三人焉，又皆在昭公之时也，岂非祸乱之际，则节义之士，有以显名于后欤？左氏曰：其官皆从，又曰：司马华孙贵之也，盟防而备其官，何足善乎？不责其善而取其威仪之备，圣人之意，殆不然也。谷梁曰：无君之辞也，谷梁之意近之，但未精尔。
齐人归公孙敖之防
公孙敖奔大夫，齐人归其防，故志之尔为大夫，而出奔则絶于其国生絶之死反其防，葬之义也。使齐归之，非义也；不言来者，鲁之臣，非自外至者也，公羊曰：内辞是也。
单伯至自齐
单伯见执于齐而释之，归鲁也，无罪见执，释之而告于庙，故书曰：单伯至自齐。
冬十有一月诸侯盟于扈
春秋之义，前目后凡扈之盟，前无所目，而不序诸侯者，所以罪文公之怠于政也，盟防之事，虽王法所当诛，而春秋之时，伯主持之以号令，天下从之者安，不从者危，文公怠于国政，不务安其国家，而诸侯盟，防不能与焉，至于齐师，再侵其鄙，书曰：冬十有一月，诸侯盟于扈，所以见诸侯之大防而公独不与齐师再侵，而外无所救也，左氏曰：公不与讳君恶也，按书诸侯所以见公之意堕，何谓讳乎？
十有二月齐人来归子叔姬
春秋内女之大归者以自归，为文言其妇道不脩自絶于其夫之国也，郯伯姬伯姬是也，子叔姬者，齐君舎之母也，商人弑舎而自立不容，子叔姬之在其国也，执单伯，执子叔姬，既杀其子，又执其母义，不忍杀之，而大归于鲁也，春秋原其情而书之曰：齐人来归子叔姬，非叔姬絶之也，齐人絶之尔与郯伯姬叔姬异矣，左氏以叔姬为齐君舎之母其説是也。而以单伯为王臣，于其归叔姬，又曰王故也。盖因单伯而致误也。公谷之説皆以叔姬为有罪者，考寻经文，当以左氏为定，方单伯之如齐，齐已有弑君之难，齐方有难，单伯送女，将安归乎？不容犯难而致女也，盖如齐之行，为请叔姬尔，若单伯叔姬实有为恶之迹，则经书其执当以累及为文，据经文两执之，乃是叔姬因单伯之请而见执，二传之説殊不近人情矣。
齐侯侵我西鄙遂伐曹入其郛
春秋伐国者多矣，未有曰入其郛者，郛者郭也，伐之为已甚矣，况入其郛乎？春秋甚之，故曰入郛，公羊曰：动我也，按齐自入，曹之郛尔，何谓动我乎？
十有六年春，季孙行父防齐侯于阳谷，齐侯弗及盟，齐大国世为盟主，其彊有素矣，文公不自量其力，而使大夫往盟其君，齐侯卑之，不盟书曰：齐侯弗及盟者，所以见鲁之罪也，郑伯逃盟主，以从楚，而春秋罪之，书曰：郑伯逃归不盟，鲁以弱小之国，邀盟彊齐，而使臣以往，卒之齐侯弗及盟，非不能盟也，弗及，我大夫盟尔。
夏五月公四不视朔
视朔之礼，所以敬天时，尊君命令国人也，一月废之不可，况四不视朔乎？然则文公怠政，□上可知矣。孔子在定哀之时，不欲去告朔之羊，以存其礼，定哀之间，固甞有不视朔者矣，然经不书之，视朔之礼废，自文公焉，又不曰：始不视朔，亦或行而或废也，左氏公羊皆以为文公有疾废之，按孔子春秋皆曲尽，人情之难言者，昭公在干侯，时而告朔，朝庙之礼不行于鲁，故经于一嵗之首必曰公在干侯，所以见昭公之在外，虽欲行之，而势不可得也。文公实有疾，不能行，则孔子当恕之，如昭公之干侯也，何为独深罪之，盖其可行而不行，故详诛之尔，谷梁之説其最精欤。
六月戊辰公子遂及齐侯盟于郪丘
齐侯拒，季孙行父于阳谷而盟，公子遂于郪丘，岂非币重而礼卑欤？然文公安然于鲁，区区使其大夫重币以盟之，亦未免有罪也。
毁泉台
毁者全除之，与堕异也，泉台之设，先公防观之所而劳民力以为之，文公以为非，而必毁之也，先君为之是而毁之，是毁先君之羙也为之非而毁之，是先君之恶也，文公之毁泉台，其必有一于此矣，三之説公羊最为得之。
宋人弑其君杵臼
弑君称人，贱者弑君之辞也，左氏曰：君无道也，君虽无道，臣不可以不臣，君无道，而臣弑之，则是有可弑之君，而敎人以逆也，公羊曰：贱者穷诸人，此説是
十有七年诸侯防于扈
文公怠于国政，而使其大夫防盟，彊国诸侯之盟，公不与之以求安，其国家而肆然受诸侯之来讨，至于无所救而土疆以削，人民以伤，书曰：诸侯防于扈罪公之不与也，左氏曰：书曰：诸侯无功也，按春秋鲁史惟鲁事为详，诸侯自盟而无功，何与鲁事？而记之乎？春秋不如是之烦。
十有八年春王二月丁丑公薨于台下
人君之薨，必于路寝，非路寝皆不正也，其曰台下，盖又甚焉。
夏五月戊戌齐人弑其君商人
商人弑君之贼也，齐人杀之，不以讨贼书者，杀商人者，又以其私非讨贼也，春秋之义，虽弑君大恶之，人杀之，必正其罪，然后许之，不讨其罪，而又以其私则亦曰杀君也，所以原情定罪，而大为之防欤？
秋公子遂叔孙得臣如齐
鲁小国，大夫有几？而两大夫，同时如齐国家之事，无乃缺欤？左氏以为惠公立，且拜葬，然则以二事行也，以二事当再言，如齐经一书之，安知其为二事乎？谷梁以为同伦而相介，故列而数之，按副介者不当见经，就令同伦所讥，亦浅尔，惟其非礼，故书之，何用曲为之説也。
冬十月子卒
子卒不地，见杀者也，不名之文公，已葬，无所名也，春秋未逾年之君，书卒者三，二子野正卒，亦不书地，赵子疑经缺之，亦恐然尔。公谷皆以日不日为断，圣人之意，岂其然与？盖亦可疑尔。
夫人姜氏归于齐
子赤见弑，宣公立，夫人姜氏不安于鲁，而大归于齐，圣人书之曰子卒，夫人姜氏归于齐，然则宣公之弑，不亦明欤。
春秋经解巻七
钦定四库全书
春秋经解卷八
宋 孙觉 撰
宣公
元年春王正月公即位
威公弑隠公而立春秋月而不王，以罪天王，不能诛之，而使弑君大恶之人，肆于民上，十八年之久也，宣公弑子赤而立其罪，同于威，春秋书月书王，不罪天王之不讨者，非赦之也，天下无王，自平王而下也，至于威公王道之不行，未久，有王者兴，赫然而行其道，则威公在，可诛之域，不于在位，当于其将终，竟威公之死，天王不能诛之，圣人不忍，周道之衰，而弑君者，得志也，一十八年之间，书王者四，终始反覆，欲其见讨，而竟不能圣人不忍焉，于是月而不王，以为法于万世，至于宣公，则王道之不行，百余年矣，天下之王不可无，于一日而百余年间，王道不行，乱臣贼子，接迹而起，而王者未甞诛之，非天下之无王，何至是也！宣公弑子赤而自立，王道之行在所，先诛而即位，晏然无所忌惮，春秋于其即位之月，则书王以明王道之行，不容防熄，故特郑重而书曰：王尔春秋于威，宣之恶，非偏有轻重，以威公之时，犹可望而宣公之时，竟无王也，王犹可望，则可以待王之诛，后竟无王，于是书王以讨也，春秋之法弑君，贼讨则书葬，世子弑君，则不待讨贼而书葬，以为葬者，臣子之事，世子弑君，则无望于臣子矣，威公则不书，王以谓待天王之讨也，王道益衰，乱臣贼子滋起，宣公弑君，而书王以为无望于天王也，无望于臣子，则世子弑君而书葬，无望于天王，则宣公弑立，而书王无所望者，不复望之，此春秋之法也。赵子之徒谓不去，王者宣公本不同谋，故异于威公也，按经继弑而书即位，何谓不与弑乎？非也。
公子遂如齐逆女三月遂以夫人妇姜至自齐
宣公弑子赤而立，又在文公之防也，乃遽使大夫逆女于齐书，逆书至，所以见弑君之人得志而在位，则无所不至也，居防而序大夫逆女，皆非礼之大者，而经无异辞，不待贬絶而罪恶可见矣。公子遂不再言公子者一事而再见者，卒名公羊之説是也。左氏以为尊君命，尊夫人葢失之矣。
晋放其大夫胥甲父于卫
放流之也，书曰放驩，兠于崇山是也，大夫者，人君在以治国家者也，古者诸侯大夫命于天子，大夫有罪，则请于天子，天子命杀之，可放之可春秋之于诸侯，未甞，请于天子，专命之专，杀之，专放之也，君遇臣以礼，臣有罪而去，犹使人道之出疆，三年而后收其田里，况无罪乎？春秋书曰：放其大夫罪其命之专，放之无礼也，论语曰：君子翔而后集，色斯举矣，为大夫而见放焉，则亦非贤者矣，公羊曰：近正也，案经书国而不书其君，不与其专，放大夫也，经不与之安得？曰：近正谷梁曰称国，以放放无罪也，按书放者，皆有罪尔，称人自为与其下为别也，安得以称国而见其无罪乎？
六月齐人取济西田
济西之田，齐人取之，盖有罪矣，然三皆以为赂齐，而赂齐之恶，经无所见，盖宣公弑君，罪大当诛，而齐为伯主不能讨，与公婚姻，与公盟会，再受其臣之聘，又取其田，盖皆于数月之间也，齐侯之罪隠而难见，故明书取田以着其罪，春秋取田邑皆贬之，曰：人罪其擅取也，惟昭公二十五年，齐侯取郓独书以爵，是时，昭公见逐于季孙，而寓于齐，齐侯以义取，鲁之郓以居昭公，春秋以其取不为已，得伯主之义，特书曰：齐侯舎是而取田邑者皆贬，曰人，齐人取济西田是也。
楚子，郑人侵陈，遂侵宋，晋赵盾帅师救陈，宋公，陈侯、卫侯、曹伯防晋师于棐林，伐郑。
陈宋附晋，而见侵于楚，赵盾帅师救之，不曰救宋者侵宋已去，而陈方受侵也，诸侯伐郑，讨陈见侵之后而防晋师，不言赵盾者，前目后凢也公羊以为君，不防大夫，按春秋，诸侯防大夫亦多矣，此例不通，谷梁以为大，赵盾之事，按经言防晋师而没，去赵盾之名，乃是贱尔，何谓大乎？盖公谷不知春秋，省文之义，故妄为之説尔。
冬晋赵穿帅师侵崇
崇之地，未甞见经于此始书焉，左氏以崇为秦所与之国侵崇，所以求成于秦，事虽不见于经，然以崇为国，则与经相近，公羊以崇为栁，栁为天子之邑，若晋师侵天子之邑，其罪甚重于经，当有异文，左氏谷梁，皆作崇公羊，未可据。
二年春王二月壬子，宋华元帅师，及郑公子归生帅师，战于大棘，宋师败绩，获宋华元。
华元师败，而身见获，春秋书之，盖罪之也，革元为政于宋，不能使冦雠之不来，而谷梁以谓：以三军敌华元，华元虽获，不病矣，按春秋师败而至于见获，皆先言败而后言，获公子友帅师，败莒师于郦，获莒挐，齐师败绩，获齐国夏是也；何独华元？则以三军敌之谷，梁之説非也。
秋九月乙丑晋赵盾弑其君夷臯
晋赵盾，许世子止，圣人以弑君书之，而三家之传，与后之説者説皆不同，盖皆不知孔子之意，三传之説以为盾不弑君弑君者，赵穿也，孔子加赵盾以弑君之罪者，盾亡不越境，反不讨贼也，许世子未甞弑君而止，不甞药，父饮止药而死也，后之説者以为学当据经，经书晋赵盾弑君，则盾也，非赵穿书许世子止弑君，则止也，非不甞药也，从三传之説则是二子无心于弑，而孔子妄加之罪也，从后人之説则二子实亲弑君，而三家妄传也，是皆不见孔子之意，夫赵盾之为大夫于晋，其执政之久，且专如此，灵公无道而欲杀盾者数矣，族人弑君，而盾反不讨，又与之并立于朝，然则弑君者，谁与盾也？若盾者盖隂弑其君而阳逃其迹，实行其计，而穿受其名者也，盾执政之久，其贤闻于国人，而灵公无道，滋欲杀之，盾出奔未逺而其族人乗国人之不悦而弑之，盾反讨贼，犹未免也，况不讨乎？春秋弑君者多矣，不必其身弑之，他人弑之而已，受其福者，孔子皆以杀贼，诛之，不论其同谋不同谋也。弑隠公者，公子翚也，威公被弑君之罪，杀子赤者，公子遂也，而宣公受弑君之名，必待亲弑，然后罪之，则奸臣贼子得以计免，而庸愚无知者，常当其实，许世子止进药于父，而不甞也，父饮药，以死药，不可以妄进，进不容于误也。而止以药弑其父，安知止心不欲弑也，若止者，盖亦幸而得不甞药之名也，由孔子以观之，则曰止弑其君矣。然而后之説者则曰不讨贼，不甞药，其罪轻于弑君，孔子不应以不讨贼，不甞药之人，而加之弑君之罪，不知孔子原情定罪，而罪当其人，尔弑君者，赵穿而欲弑者盾也，盾不欲弑，何为不讨？威公不讨，公子翚而隠不书，宣公不讨，公子遂而继书即位，盾不讨穿，而经书弑君，盖一例耳，何独至盾而疑之乎？杀人者，或以刃，或以挺，或以药或以饥，四者虽异而同归于死，春秋弑君二十有四，亦不皆以刃也，何独至止而疑之乎？春秋书盾止之弑，而三子者论其情，或恕或不恕，此自三子之见尔，安可以三子之异而废春秋之公法哉？如三子亦不能造虚于盾，止之事也，然如左氏曰惜也，出境乃免，弑君之恶，天下无所容，而逃出其境，辄免之，何其无法之甚也！公羊曰：亲弑君者，赵穿曷为加之？赵盾不讨贼也，盾不讨贼，迹其心，乃欲弑者也，何谓加之乎？又曰：贼未讨，何以书葬？不成于弑也，春秋之法，世子弑君，不待讨贼而书葬，蔡世子般弑其君而葬，景公是也，何独至止？而曰不成于弑乎？谷梁曰于盾也，见忠臣之至于许世子见孝子之至，若盾止者，君弑不讨贼，进药而父死，盖大恶之人也，何谓忠孝之小不至乎！
三年春王正月，郊牛之口伤，改卜牛，牛死，乃不郊，犹三望。
春秋之正月，夏时之十一月也，鲁诸侯郊，不敢并天子之时，而杀从于二月，十一月而飬牛，三月在涤之礼也。郊牛之口伤不书，所以伤之，牛自伤也，改卜牛，牛死异也，不郊而望望，所以因郊也，不郊矣，安用望乎犹者，可以已也。
葬匡王
正王之葬，不书所以徃者宣公自徃也，古者诸侯即位，必朝天子，宣公之立，未甞如京师，因其葬正王也，一徃防葬而且朝焉，春秋常事不书，公如京师，葬天王事之常者，故不书尔。
四年春王正月，公及齐侯平莒及郯，莒人不肯，公伐莒，取向。
春秋之义，大和平而恶侵伐，侵伐必正，其主兵之名和平，则曰人而已，以明举国皆欲之也，公及齐侯平二国之怨，而莒独不从，书曰：莒人不肯，盖防之也。春秋平者曰：人不肯者，亦曰人所以书人则同而褒贬，则异矣，公以大国之义平，小国之怨，耻已大矣，又伐之而取其邑，莒人不肯则有罪矣，伐之而取其邑，不亦甚平，春秋之义，不以有功，没其过，不以不正治人之邪？楚人杀陈夏徴舒则为义，入陈，则无道矣，平莒及郯，则近正伐莒，取向，则有罪矣，所谓牵牛蹊人之田，而夺之牛也，公羊曰：其言不肯辞取向也，莒虽不肯平郯，而公取向罪可辞乎？谷梁曰伐莒，义兵也，平莒，可以为义，伐之，安得义乎？
夏六月乙酉郑公子归生弑其君夷
按左氏以为归生惧，从而杀君实弑者，公子宋也，春秋三传之法弑君者，以与谋为首，公子宋谋之，归生从之，归生则有罪矣，然公子宋何以免乎？又曰：弑君称君，君无道也，君虽不君，臣不可以不臣，奈何君无道，则臣得弑之伤教，害义之甚者也。
五年春，公如齐。夏，公至自齐，秋九月，齐高固来逆叔姬，人臣无外交，齐高固逾境而婚，春秋罪之，不曰逆女，而曰逆叔者，所以别大夫之自逆，且礼所当畧谷梁曰不与夫人之称大夫外交，诚有罪矣，不与其称，有何义乎？左氏曰：卿自逆是也。
冬齐高固及子叔来
子叔之归宁，义不当书，春秋以高固外交，故见高固之来，与子叔偕也，左氏曰：来反马也，若反马常事，又何书乎？谷梁曰：不使得归之意，若高固受命来聘，当先书来聘，乃曰：及子叔来，经一书之足，明非聘也。
六年春晋赵盾卫孙免侵陈
春秋之法，将尊师少称将，赵盾孙免，晋卫之大夫，而所将之众少，故不称帅师也。
七年春卫侯使孙良夫来盟
良夫自外而至，故书曰：来不书，其所与之人，我之敌者也，谷梁曰来盟，前定也。按但书其自外尔，安知其前定乎？又曰：以国与之，按盟不言，我之敌者，以国与之，有何义乎？
夏公防齐侯伐莱
春秋内为志曰及外为志，曰：防伐莱之役，主于齐侯，而公徃防之，左氏以与谋，不与谋为别，意则近之，而义未精尔。
八年春，公至自防，夏六月，公子遂如齐，至黄乃复，公子遂至黄乃复，而卒于垂复，盖有疾而复，亦可矜也。而春秋书之罪，其受命而不死于外，复者，不当复也。
辛巳，有事于大庙，仲遂卒于垂，壬午，犹绎，万入去籥，仲遂弑君之贼于经，不当书卒，而经书其卒，又责宣公之尽礼者，盖仲遂虽弑君之贼，宣公以弑贼讨之，则罪无所逃矣，既任之为大夫，则当尽遇臣之礼，里克比弑二君，而夷吾杀之，书曰：晋杀其大夫里克，不言讨贼也，盖谓夷吾杀之不以义，而以已私里克，虽有罪当讨，而夷吾杀之无道，是以书杀大夫，公子遂之罪当诛，而宣公恃之即位，国内之事，皆使専焉，常任之为大夫，则不可不尽，大夫之礼，卒而犹绎，万入去籥，盖所谓知其不可而为之者也，犹者，可以已之辞，籥有声者，彻则万无声者，将焉用乎？三之説公羊最得之。
冬十月己丑，葬我小君敬嬴，雨，不克葬，庚寅，日中而克葬。
防事有进而无退，葬必有雨，备尔不为雨止也。雨，不克葬，可以克而不克也，孔子葬其母雨坏其墓，门人脩之，而孔子不乐，老耼助葬，日食而止其柩，既明而后行，曰：君子行礼，不以人之亲患，孔子葬母则墓，不为脩老耼助葬，柩以日食而止，盖雨则常有可以前备而日食非常，不可预知也，然则春秋书之，盖讥之也，左氏以为礼，而公羊无讥，皆失之矣，谷梁曰：防不以意，盖孔子之意也。
九年春王正月，公如齐，公至自齐，夏，仲孙蔑如京师，齐侯伐莱，秋，取根牟。
根牟者，邑名也，春秋之法，本鲁田邑而鲁复取之者，不以国系之明，本我田邑也，取济西取汶阳，取鄟取郓，是也，公羊以根牟为邾邑，春秋不系之邾者，以亟数而讳之也，此盖公羊不知根牟本鲁邑，甞为邾取去，而鲁复得之，故不系邾也，谓之讳亟，有何义乎？
辛酉晋侯黒臀卒于扈
春秋诸侯，卒皆不地，外事则畧也卒于外者，八书地者，三晋侯卒于扈，郑伯卒于鄵，宋公卒于曲棘，不言于师于防，而以地言者，在其封内也，人君之卒必于正寝，而诸侯非王命奔走于外，以死国事，无所寄托，而宗社危殆者，必谨志之。晋，郑，宋之君皆卒于封内，而春秋犹罪之者，罪其不卒于正寝也，卒于封内者书地，卒于防者，书防卒于师者，书师以地为重，则于防于师，又可知也。公羊曰：未出地，故不言防此説是也。
陈杀其大夫泄冶
春秋大夫之见杀者不以有罪无罪，皆书之，以其事无礼之君，不能去，而又死之也，泄冶之事，见于左氏，谷梁皆以为谏，其君不聴，而君杀之也，如陈灵公之恶盖，桀纣有所不为，而泄冶事之乆不能格其非心，至其恶积而丑秽，闻于人也，然后从而谏之，亦已晚矣！泄冶得为臣之道，当使其君不至于恶，君为恶而不从其言，则去之，奚至于杀其身乎？孔子曰：有杀身以成仁，然则泄冶见杀，而陈灵不免于弑，冶之杀身，何所成哉？此春秋书之所以与诸侯之大夫，无异辞也。左氏曰：诗云：民之多僻，无自立辟，如泄冶之死，盖不善立辟矣，泄冶而能立，辟则必不终，陈灵之仕，惟其不立，是以见杀焉，诗人之言，非泄冶之谓谷，梁曰：使国闻之，则犹可如陈，灵之恶当言其决，不可安得曰：犹可乎？
十年春公如齐公至自齐齐人归我济西田
宣公弑立，惧齐见讨，而求婚于齐，又以济西之田，赂之，齐人以公服从而受制也，于是复以其田还我，齐取之，未久而复归之，可以知我田也，然而必曰我者济西之田，鲁不能皆有之，特言我以别之也，公羊曰：其实未之齐也，按元年书齐取之，何得？曰：未之乎？
齐崔氏出奔卫
春秋书氏者，皆讥世卿也，春秋世卿多矣，而尹氏书卒，崔氏书奔，盖圣人于世卿之中，择其尤彊而为害之深者，以为后世戒也，隠三年书尹氏卒，昭二十三年书，尹氏立王子朝，又三年书曰：尹氏以立子朝奔楚，自隠至昭二百年矣，而尹氏世执周政，故有子朝之难，而専废立之权也，宣十年，书齐崔氏出奔卫。至襄二十五年书，齐崔杼弑其君光自宣至襄五十余年矣，崔氏世齐大夫，故卒有弑君之祸也，春秋之国，莫尊于周，莫彊于齐，而周，齐世卿，卒造大祸，世卿之为害可知矣。故圣人特书其尤着而易知者以为之戒也。左氏曰书，曰：崔氏非其罪矣，告以族，不以名按书，崔氏讥世卿尔，何言非罪乎？假令以族告鲁孔子焉得不加考正，而遂书之耶？谷梁曰：举族而出之辞，何休非之？曰：可以尹氏卒，复以谓举族死乎？三之説公羊得之。
秋天王使王季子来聘
春秋天王之大夫，则字而不名，所以尊天王之命而异于诸侯之大夫王季子者，天王之大夫字而不名尔，公羊曰：母弟也，按春秋要辩尊卑之分，何独母弟则贵之乎？
饥
春秋书大水，而冬书饥，大水灾之嘉谷，不成而嵗凶也经书无麦，苖大无麦禾，而不言饥，它谷或收不全，饥也言饥则是五谷无收，而举国饥凶也，公羊曰：以重书是也。
十一年春王正月，夏，楚子，陈侯、郑伯盟于辰陵，公孙归父防齐人伐莒，秋，晋侯防狄于櫕函。
春秋内中国，外裔櫕函之防殊，防狄人者，所以同晋于内而离狄于外也，谷梁曰：不言及外狄也，按经，若不外狄，当书晋侯狄人防于櫕函，亦无言及之理，安得以不言，及为外狄。
冬十月楚人杀陈夏徴舒
陈夏徴舒弑君之贼，春秋许其讨之，故曰，楚人也，春秋之义，弑君之贼，人人皆得杀之，杀之者，虽诸侯虽大夫虽国人虽夷狄，必皆曰人也，陈佗杀太子免而立蔡，杀之，则曰：蔡人杀陈佗，陈夏徴舒弑其君平国，楚人杀之，则曰：楚人杀陈夏徴舒盖圣人欲以杜篡弑之渐，而广忠孝之路也，公羊曰：称人者，贬其外讨也，按称楚人，乃是进之，何谓贬乎？
丁亥楚子入陈纳公孙宁仪行父于陈
楚子夷狄之君，因陈之乱，讨陈之弑贼，春秋以其得中国之义，书曰：楚人，楚子既讨其贼，则为陈立君而去可也，乃乗其乱以兵入陈，而遂将有之，又纳灵公，同恶之人，春秋贬之书曰：楚子入陈，纳公孙宁，仪行父于陈，见其为义，不终而济之，以乱也徴舒弑贼讨而杀之，则进之二人，乱臣入而纳之，则贬之，盖春秋之法，不以一善掩其终身之丑，不以有罪，废其常行之义，轻重与夺，惟其事之所在尔，左氏曰：书有礼也，按经乃是贬纳恶人，何谓有礼乎？
十有二年春葬陈灵公
春秋之义，弑君贼讨则书葬，以为为人臣子，而君父见弑焉，则罪已大矣，弑君之贼，能即讨之，则臣子之责，亦足少恕，而君父之雠，亦有时而已也，贼不讨，则虽葬而不书，以为臣子之义，君父见弑于人，又纵而不讨葬，虽葬犹不葬也。陈灵见弑于夏徴舒陈之臣子不能讨贼，而楚人杀之，至是二十余月而始书，其葬不以罪，陈之臣子者以为臣子之责，主于讨贼，贼已讨则陈之，臣子亦已免矣，盖春秋之义，有不可责而不责之者，鲁威见弑于齐侯，齐彊国鲁之臣子力不能讨，则不待讨贼而书葬，陈之，臣子虽不讨贼，而楚已讨之，故书葬，所以尽人情之难言，不责其必不能也，公羊谓之君子辞，盖得之矣。
夏六月乙邜，晋荀林父帅师及楚子战于邲，晋师败绩，春秋之义，内大夫可以及外，诸侯外大夫不可以及我！公所以尊内而杀外也，中国之大夫，可以及夷狄之君夷狄之大夫不可以及中国之诸侯，所以内中国而外夷狄也，外大夫及我公行事，则杀而称人，蜀之盟，伐卫，伐徐之防是也。夷狄之大夫，及中国之诸侯，则杀而称人，之战城濮，栢举之败是也。内大夫可以及诸侯，单伯防诸侯于鄄，是也。中国之大夫，可以及夷狄之君，晋荀林父及楚子战是也，春秋之义，以为不内，中国不足以责治道之详，不外夷狄，不足以杜侵陵之渐也，公羊曰称名氏，以敌楚子，不与晋而与楚子为礼也，按经书林父以敌楚子，则是不与楚子尔，何得？曰：不与晋乎？
十有五年春，公孙归父防楚子于宋，夏五月，宋人及楚人平。
是时，楚子围宋而释之，不与之盟而平宋，必不敢使微者？然经书之槩，皆曰：人春秋之义，和平而不相侵害，则是举国之人皆欲之，虽晋，楚之君，释憾而平，然二国之人欲之故，不言其君而言人公羊以为贬之，按春秋罪侵伐，而大和平，和平者，贬则侵伐，为可善乎？失之矣，谷梁以为上下欲之是也。
六月癸邜晋师灭赤狄潞氏以潞子婴儿归
潞氏者赤狄之别种也，潞氏国灭，而以婴儿归书，灭书名，盖罪晋也，春秋之义，夷狄无贬，而婴儿贬之名焉，以晋之灭名之也，晋中国也，而较重轻于潞氏，潞氏赤狄也，何足校哉！潞氏之罪在可灭，而晋灭之，専犹有罪也，潞氏之罪，在不可灭，而晋灭之，则晋亦狄也，以狄灭狄潞子，安得不名乎？楚子灭防，以夔子归，亦不足名也，晋中国也，潞夷狄也，晋灭赤狄而婴儿名焉，同婴儿于中国，所以一中国于外域也，公羊曰：潞子之为善，谷梁曰婴儿，贤皆不见，春秋之意。
王札子杀召伯毛伯
春秋有书，王子突王子虎者矣，未甞，曰：王某子也。而札子特异焉，公羊以为长庶之号，别长庶者，当言伯仲叔，季亦未有，曰：某子杜预疑经之倒，盖恐然矣。杀召伯，毛伯不由王命而王子杀之，天子之政如何也？谷梁以为君不君，臣不臣，盖得之矣。
初税
孟子曰：耕者助而不税，此言税则非助出也，至孟子时，天下皆税畆矣，故使之复助也，井田之法，有公田有私田诗曰：雨我公田，遂及我私，是官取其公，民取其私，啇谓之助，而周谓之彻也，故私田虽善，而公田不善，官不以其善而取之，不善而不取也。惟公私为之别焉，至宣公之时，患公田之不善，而丰凶无常也，于是而税之，定其常入之数，而使供焉，始隳井地之制，而乱公田之法也。春秋罪之，故书曰：初税，公谷皆以为税，者履而税也，履者谓履践其良者，而收之，若实若此，鲁国之广嵗嵗履畆不亦劳乎？经言初则是终其国而行之，履而税势，亦不能久也。杜预赵子之徒，又以论语哀公曰：二吾犹不足为据，言此税畆乃什二而税也，按鲁旧行什一之法，一朝而什二焉，不亦甚乎？亦不能暴取于民，如此之刻也，必有渐矣，此盖宣公之时，始限畆之所出而税之，废助法，而用贡法，至哀公十二年，又以田为赋，其后始行，什二之法也。若于宣公之时，遂行，什二之法，不应于经无讥，孔子弟子有若最少，孔子没羣弟子甞奉之为师，则是有若后孔子卒，亦以明矣。哀公于春秋之后，行什二之法，而有若之对皆在，春秋之后，故经无讥也，诸家皆非。
冬蝝生
蝝者，螽之子，春秋之秋夏时之夏也，春秋之冬夏时之秋也，螽为灾于夏，蝝生于秋一嵗而再为灾，故为谨志之尔，按左氏，公羊皆曰：幸之。以蝝生于冬，物皆已收而不为灾也；按秋乃五谷大成之时，安得曰：不为灾乎？但生而不为灾，亦何用书之乎？螽，盖常有之物耳，况夏时之冬，为甚寒草虫闭蛰之际，蝝，安能生乎？谷梁以为税畆之灾，亦牵合之论也。
十有六年春王正月晋人灭赤狄甲氏及留吁
案甲氏留吁，皆赤狄之别种，经言及者，所以别其为二族尔。
夏成周宣榭火
楚语曰：榭不过讲军实，台不过望，察祥氛，盖榭之实为讲武而设也，故杜预以宣榭为讲武屋是也，成周之地，而有宣榭焉，盖所谓宣王之榭也，宣王绍承幽王之后，夷狄内侮，中国衰弱，于是南征，荆、舒，北伐玁狁，周室中兴，宣王用武之力也，故六月采芑之诗，大其南征，北伐而作也，然则宣王用武于四方，固必有讲武之所矣，成周宣榭，盖所谓讲武之榭也，宣王之时，周未东迁，而讲武之榭，在于成周者，盖成周之地，自周公成王卜之久为别都，宣王甞讲武于此尔，周道衰，征伐一出于下，而宣王讲武之榭，又天灾之圣人伤之，是以谨志之尔，公谷之説皆以为乐，噐之所蔵乐器则榭，何独名宣乎左氏，以为人火之也，按二皆作灾，左氏未可据。
冬大有年
春秋之法，大者非常之辞，有者不宜有也。宣公弑君之贼，王法先诛而天下无王即位一十六年之久也，而晏然无讨之者，人理之不可知，必推之天，天又大有年以安之，圣人伤之，特书曰：大有年者，不宜有也。春秋书有年者二，皆在威，宣之时，圣人之意可知矣。
十有七年春王正月庚子，许男我卒，丁未，蔡侯申卒，夏，葬许昭公，葬蔡文公，六月癸邜，日有食之，己未，公防晋侯，卫侯、曹伯，邾子同盟于断道，秋，公至自防，冬，十有一月壬午，公弟叔卒。
春秋内臣之卒，未有书字者，季友以立僖公，字叔，以不食其兄之禄，又不去之字，季友之事，春秋载之详，惟曰季焉，则贤可知矣。叔之事，不见于经，而经书其卒，虽曰叔焉，未见其贤人也，又特称之曰：公弟以明叔之贤，得弟道于宣公也，左氏曰凢称弟皆母弟也，但为母弟，亦何足贵而书之，谷梁之説得之矣。
十有八年春，晋侯，卫世子臧伐齐，公伐，夏四月，秋七月，邾人戕鄫子于鄫。
春秋书杀之例，有曰：弑者有曰：杀者有曰：用之者，盖皆有别也。其书戕者惟一焉，左氏以为外曰戕，按：楚子诱蔡，世子般杀之，亦不曰戕也，盖戕者贼而杀之，无道之甚，春秋甚之，故曰戕之，公谷之説是也。
归父还自晋至笙遂奔齐
归父使晋，事毕而还，闻宣公之薨，至笙而遂奔齐也，左氏公羊以为公薨，家遣出奔尔，然皆以还为善，按如晋，事毕，故书还，何足善乎！
春秋经解卷八
<经部,春秋类,孙氏春秋经解>
钦定四库全书
春秋经解卷九
宋 孙觉 撰
成公
元年春王正月，公即位，二月辛酉，葬我君宣公，无冰，三月，作丘甲。
丘甲之説多矣，然皆失之而未得其当也，公谷之意，则以为申非人，人所能为，而使丘作之人人而为甲也，夫甲者，惟工人能为之尔。就令成公暴刻，亦不能使丘人皆为之丘，人皆为之，则是尽鲁之人，皆作甲也，何其不近人情之甚乎？如杜预之説以为甸出甲士三人，而使丘出之夫一甸之地，兼有四丘，而使丘出甸赋丘，岂能供之哉？亦不能顿取于人，如此之暴也？葢古者九夫为井，四井为邑，四邑为丘，四丘为甸，一甸之地，兼有四丘而出，长毂一乘，戎马四匹，牛十二头，甲士三人，歩卒七十二人，成公始作丘甲，则是丘出一甲而甸出甲士四人也，往者三人，而今増其一丘出一人焉，故曰作丘，甲也，诸家之説皆非。
秋王师败绩于茅戎
天王之尊，天下莫之有敌，王师虽败绩于茅戎，非茅戎能败王师也，王师自败尔，公谷之説皆以为晋败王师，不言晋为天王讳也，晋不臣之甚至，败王师而经没不书，则是为晋掩恶也，公谷之説非
二年春，齐侯伐我北鄙，夏四月丙戌，卫孙良夫帅师及齐师战于新筑，卫师败绩，六月癸酉，季孙行父，臧孙许，叔孙侨如，公孙婴齐帅师，防晋郤克，卫孙良夫，曹公子首及齐侯战于鞌。
鞌之战，曹大夫书名者曹之，命大夫也，曹之大夫见于经者，二公子首，公孙防是也。大国之命大夫书字，小国之命大夫书名，理自然尔。公羊以为忧，内谷梁以为我大夫在焉，皆非也。
十有一月，公防楚公子婴齐于蜀，丙申，公及楚人，秦人，宋人，陈人，卫人，郑人，齐人，曹人，邾人，薛人，鄫人盟于蜀，春秋之义，公及大夫则杀大夫，而称人不与，大夫而敌公也，公之罪则书，公书大夫之名，言公之为彼敌者，有以取之也。婴齐夷狄之大夫，而公亲与之防，葢公将去中国，而从夷狄也，公将从夷狄而防其大夫，则公之罪也，书曰：公防楚公子婴齐于蜀，罪公也，蜀之盟，婴齐在焉，不书之者，葢诸侯之大夫众多，其将去中国，而附夷狄者，非独我公也，春秋之义，罪不专于我，公而与诸侯共之者，不以我公独当其责也。防则书名我公，独与之防责无所分也，盟则不名，诸侯皆有罪矣，何独我公哉！公谷之説皆非。
三年春王正月，公防晋侯，宋公，卫侯、曹伯伐郑，辛亥，卫穆公，二月，公至自伐郑，甲子，新宫灾，三日哭，乙亥，宋文公。
二传新宫之説皆得之，但公羊以为礼，谷梁以为无讥，则其与成公为过矣。春秋之意，葢谓不若无灾而不哭之为愈矣，至于灾而哭之，故未免春秋之讥尔。
冬，十有一月，晋侯使荀庚来聘，卫侯使孙良夫来聘，丙午，及荀庚盟，丁未，及孙良夫盟。
晋卫之大夫，皆因聘而盟者，不书所以及之，内之敌者也。
郑伐许
外郑之説诸儒论之多矣，葢皆以郑附荆蛮而伐中国，叛去年之盟，一歳而再伐，又乘其丧也，董仲舒曰：伐丧无义，叛盟无信，无信无义，故大恶之也。
五年梁山崩
春秋灾异及于天下者，不以国言异不主于一国也，梁山虽在于晋，而山崩之异，系于天下，故不曰：晋梁山崩，公羊以谓为天下记异葢得之。
六年春王正月公至自防二月辛巳立武宫
天子七庙，诸侯五庙，亲尽则毁，百王不易之礼也。武宫者，鲁十一世祖其庙，毁已久矣，而成公立之，春秋以其非礼，特书之曰：立武宫也，三传之説皆是。
取鄟
鄟本鲁邑而久陷于邾，今复取之，不言邾者，明我邑也，公羊谓之亟而讳之，殊失其义也。
八年春晋侯使韩穿来言汶阳之田归之于齐
汶阳本鲁地，而齐久侵之，鞌之战败而齐，以其地复反于鲁，至是齐，晋通好，齐人以我受制于晋，而求地焉，故晋侯使韩穿来言之也，诸侯受地于天子，不得擅以与人，而晋恃其彊，使鲁以其邑与齐春秋书之所以深诛之也。
宋公使公孙夀来纳币
纳币，礼之小者，无事则不书，宋公纳币，特书之所以起，伯姬之贤也，妇人不与外事，其行事不闻见于人，惟备书之可以见其贤，尔伯姬，傅母不至，不下堂，卒以火死，当春秋淫奔之世，而伯姬火死，春秋贤之，故着其始终以见意焉，纳币，致女二国来媵卒，葬无遗焉。圣人乐人之善，如何也？诸家之説公羊最为得之。
秋七月天子使召伯来赐公命
天王有赐于下，经皆书之曰：锡不以生死为之，异所尊者，天王之命，成公即位，八年之久，未有善政及民，而元年作丘甲，侵伐之事，无虚歳焉，天王何善？而锡之命乎？春秋书之葢罪，天王之失赏也，春秋有书天王，天子及止曰：王者先儒多以为褒贬所系，含成风，则云天王锡命成公则称天子，含锡命，虽非礼也，孰与求车出居于郑之甚乎？公羊曰：其余皆通，谷梁曰：见一称也，二传皆是。
冬十月癸卯杞叔姬卒
春秋内女之大归者，卒葬不书，以其见絶于夫贬之，郯伯姬是也，叔姬五年来归，而卒特书者，葢明年，伯来逆其丧，将有其末者先録其本也。左氏以为来归，故书，殊失之矣。
卫人来媵
媵女浅事，春秋皆不书之，惟共姬之归，三媵皆志，不以其得礼，失礼皆书之，三传，公羊得之。
九年春王正月杞伯来逆叔姬之丧以归
叔姬者，杞伯之出妻也，杞伯生絶其妻死归其丧，春秋以其非礼书之，见杞不当逆，鲁不当归。
夏季孙行父如宋致女
致女常事，法不当书，书之所以起，共姬之贤也，谷梁以为：以我尽之诸侯之国，礼文亦已备矣。外，诸侯来逆女，遂不使人致之，于义安乎！又曰：不与内称，春秋内大夫行事皆不书，使何独行？父致女独不与，内称乎？
晋人执郑伯晋栾书帅师伐郑
晋执人之君以伐其国，罪不容诛矣，不曰战焉。晋，郑之师，未尝战也，春秋，安得为郑讳乎？谷梁之説非也。
十有二年春周公出奔晋
春秋之义，自周无出，葢曰：天下一周也，何往而非周乎？王子瑕王子朝之奔，不言出是也。天王居郑，周公奔晋，特异之者，孔子之意也，王之所以为王，以有其位而天下皆其有也，王得言出，则是自絶其位而不能有天下也，天下非其所有，则虽居郑不可，不言出也，故曰天王出居于郑，周公之所以为公，以其左右天王而与王共治也，为三公而得罪天王，至于奔晋，则是自絶于王而不能有三公之位也，三公之位，非其所有，则虽止奔于晋，犹若出于四海之外也，故曰：周公出奔晋，天下一王，而王有三公，天子不能有天下，而出居矣，周公不能有其位而出奔矣。天下其如何哉？春秋书之用，见天下无王，而王无三公也，谷梁曰：以为上下一见之，春秋适有此二事，故可言尔？不幸其一无焉，上下将焉见乎？公羊以谓：自私土而出，按其官，三公，是以贬之，言出自其私，有何训乎？
十有三年春晋侯使郤锜来乞师
以其所无，乞其所有，春秋贱之，乞师乞盟，是也。谷梁以为重师而言乞师，固可重矣，盟亦可重乎？
三月，公如京师，夏五月，公自京师，遂防晋侯，齐侯，宋公，卫侯、郑伯、曹伯，邾人，滕人伐秦。
春秋常事不书，公如京师，朝天王常事，当略而经书之者，葢以其如京师主于伐秦，因过京师，遂行朝礼尔，然经不言，遂如京师，而言遂防诸侯者，葢圣人之意，以谓成公之如京师，非其诚心，法当罪之，春秋万世君臣之法，不以成公非礼而遂乱之也。必曰如京师，然后防诸侯，则成公之罪，无所可逃，而君臣之法，愈久愈正也，晋文公实召天王，而经书狩于河阳，成公实防诸侯，而经书公如京师，惟其无礼，是故以礼正之，圣人之意逺矣谷梁曰：非如而曰如，按实尝如之，安得曰：非如乎？又曰，言受命，不敢叛周，按书公自京师所以见如周之偶，非曰受命也，传皆失之。
曹伯庐卒于师
诸侯之卒不地，葢有常地也，其有防盟，侵伐而卒者，必谨志之所以见卒非其所而国家危殆，尔谷梁，谓之闵之，殊失之也。
十有五年春王二月，葬卫定公，三月乙巳，仲婴齐卒，婴齐公子，遂之子而归，父之弟也，归父出奔，而鲁命婴齐为仲，遂之后，故曰仲婴齐也，公羊以谓为兄后按，公孙归父奔齐，而仲遂之，后遂絶鲁不欲絶仲遂之后，故使婴齐后之也，谷梁以为子，由父疏之，父自有罪，何与子哉？公谷之説皆非。
晋侯执曹伯归于京师
春秋执诸侯者多矣，未尝有书爵者，晋侯执曹伯，归于京师，特书以爵，公羊僖四年传曰称侯而执者，伯讨也，葢以谓执得其罪，又归于京师，则以伯讨书之，曹伯之罪，不见于经，惟左氏于葬曹，宣公发传以为曹伯庐卒于师，而公子负刍杀太子而自立也，然则晋侯执之，为得其罪，而又归于京师，春秋与之，故特书曰：晋侯执曹伯也，谷梁以谓：恶晋侯，左氏以谓恶不及民，皆失之矣。
宋杀其大夫山
左氏以谓背其族而见杀，故不言氏，杀大夫，则有罪矣，而山为公族，反害公室，书曰：宋杀其大夫山，则是宋公族明矣，不言其族，所以见背族之罪，此与段不弟，故不言弟义例，相类也。
冬，十有一月，叔孙侨如防，晋士爕，齐高无咎，宋华元，卫孙林父，郑公子防，邾人防吴于钟离。
钟离之防再言防以殊吴者，春秋外吴于夷狄也，春秋之于吴越，书之有渐焉，非进之也，夷狄益彊，则中国益衰，春秋书之所以伤中国之衰也。
十有六年春王正月，雨水冰，夏四月辛未，滕子卒，郑公子喜帅师侵宋，六月丙寅朔，日有食之，晋侯使栾黡来乞师，甲午晦，晋侯及楚子，郑伯战于鄢陵，楚子，郑师败绩。
春秋之法，举重言之，韩之战，实获晋侯，不言晋师之败，君获则师败矣，鄢陵之战，楚师败绩，而楚子伤焉，不曰楚师君伤，则师败也。
秋，公防晋侯，齐侯，卫侯、宋华元，邾人于沙随，不见公沙随之防，公往就之，而诸侯不之见焉，公以诸侯之尊防诸侯，与诸侯之大夫而不见辱莫大焉；然经不异其文，而书曰：不见公葢曰：可以见而不见也，谷梁以为讥，在诸侯是也。
曹伯归自京师
曹伯有杀太子自立之罪，晋侯执之，归于京师，春秋与晋侯得伯讨之义，而书曰晋侯，晋侯称爵则曹伯有罪矣，曹伯之归经，不书名，以为曹伯虽有罪，然天子以为无罪，释之，使归而复为，曹伯书曰：曹伯归自京师，所以见天王纵罪人，而失刑赏也，公羊以为甚易，谷梁以为归之善，皆失之也。
九月晋人执季孙行父舎之于苕丘
晋称人者，不与晋执也，苕丘晋地，晋人既执行父，于是流之于苕丘，春秋虽流他国之大夫，皆书曰放，楚师入陈，执公子招，放之于越，是也。春秋鲁史具记鲁事有内辞焉，行父，我大夫也，虽为晋人执而放之，不可，曰：放也。故变文而书之曰舎也若曰执而舎之释其罪也，实则流放之尔。公羊曰：仁之非也，谷梁以谓公亦见执，若实执公，经当有异，文不应，都没其事也。
十有二月乙丑季孙行父及晋郤犨盟于扈
行父见执于苕丘，于是始盟而释之，不书释而书，晋大夫与之盟，则释之可知矣。单伯见执反而言，至行父之至不书，以从公归，可以知其至也。
乙酉刺公子偃
春秋书刺大夫二，皆内大夫也，公子买记其事，而公子偃但曰刺焉，明不卒戍之，罪在可恕，僖公刺之，杀无罪也，公子偃不书其罪，罪当刺者也，诸侯不得专杀大夫，而春秋之于鲁也，又辩其有罪无罪，葢春秋鲁史鲁事则详也，谷梁以谓先刺后名，杀无罪也，按经书，公子买详其事者，以明无罪尔，公子偃直书曰：刺安得无罪乎？
十有七年春，卫北宫括帅师侵郑，夏，公防尹子，单子，晋侯，齐侯，宋公，卫侯、曹伯，邾人伐郑，六月乙酉，同盟于柯陵，秋，公至自防，齐高无咎出奔莒，九月辛丑，用郊，王者一歳而再郊故春郊，正月以祈谷，秋郊，九月以报功，春曰员丘，秋曰明堂，后稷员丘之配，文王明堂之配也，孝经曰：郊祀后稷以配天，宗祀文王于明堂，以配上帝，后稷文王，不可一时而同配也，故曰郊，曰明堂焉。豫之象曰：先王以作乐崇德，殷荐之上帝，以配祖考，亦曰祖考异时而各配也，王者之郊歳再行焉，故有正月，九月之二时，郊祀明堂之异处，鲁郊，非礼也，而成王赐之，鲁公受之，诗曰：皇皇后帝，皇祖后稷，鲁之郊配，后稷而不曰文王焉，葢其郊，止于祈谷而报功之郊，不行也，春秋卜牛必于正月，三月在涤，则春秋之正月，夏时之十一月也，十一月而养牛，则二月可以郊矣，然则鲁之郊用夏时之二月，不敢并天子之时，又杀之也，春秋之九月，夏时之七月，以为祈谷则已晚，以为报功则太早，又鲁礼不当行，书曰：用郊用者，不宜用公谷之説皆得其粗。
壬申公孙婴齐卒于貍脤
经书，九月辛丑，十二月丁巳朔，则十一月无壬申矣，公羊以为公许，然后卒之，则是于十一月然后録，十月壬申之日也，谷梁以谓春秋先君后臣，故先书，公至自伐郑，后书婴齐之卒也，二传之意，葢皆以孔子大圣人不应不辩，壬申之日，当在十月，其书之必有义，故从而为之説也殊不知孔子不苟知所不知，以为智，其于春秋也，疑则阙之尔，壬申，当在十月，而孔子録之于十一月，为公谷者，犹知之，孰谓孔子而不知乎？二传不知阙疑之意，故妄为之説尔。
十有八年春王正月，晋杀其大夫胥童，庚申，晋弑其君州蒲，齐杀其大夫国佐，公如晋，夏，楚子，郑伯伐宋，宋鱼石复入于彭城。
春秋之义，易者曰：归难者曰入，复其位，曰复归，入其地而为恶者曰复入，鱼石奔楚，为楚乡道，诱楚，郑以伐宋，楚于是取宋彭城之邑，复鱼石于彭城，明年，华元与诸侯之大夫围宋彭城，以鱼石复入而叛也，然则鱼石之仕，宋尝食邑于彭城，十五年出奔楚，遂舎彭城以去，于是籍楚取之，而复入焉，书曰：复入明鱼，石之尝有彭城也，鱼石入彭城，而宋围之，则是入以叛也，不曰叛焉，经书楚，郑伐宋，而鱼石入鱼石入，而宋围彭城，不待书而义可见也。左氏之例，惟复其位，曰复归，以恶曰复入，二説近之。
筑鹿囿
春秋兴作皆书，虽城池之固，门廏之急无遗焉。重其德不及民，而徒劳民力也，况耳目之玩，一身之娱哉！左氏曰：书不时，葢得时犹书也，公羊曰：讥有囿矣，又为之虽无囿而为之，亦有罪也，谷梁曰：虞之非正，苑囿所以娱一身，又非虞衡之事也。
春秋经解卷九
钦定四库全书
春秋经解卷十
宋 孙觉 撰
襄公
元年春王正月，公即位，仲孙蔑防，晋栾黡，宋华元卫寗殖，曹人，莒人，邾人，滕人，薛人围宋彭城。
彭城宋邑，鱼石始封之地也，成十八年，楚子伐宋，始取彭城，以居鱼石，于是诸侯之大夫讨鱼，石之叛而围彭城，为楚取之，则非宋有也，然经书之犹曰宋彭城焉，盖春秋之义，治不正者，必以正也。蒯瞆出奔，七年于外矣，卫侯元卒而辄已立为君，于蒯瞆之纳也。必曰世子蒯瞆若曰：是乃世子也，辄安得立？而为君乎？彭城已入于楚，而以之居鱼石也，于其围之，必曰：宋彭城若曰：彭城，乃宋邑鱼石，安得受之于楚乎？惟其取之不正，是以正之曰：宋彭城也，三之説虽小有异同，然大抵皆同尔。
二月春王正月葬简王
襄公即位，未甞朝周，于是因天王之崩，往防葬而且朝之也，不曰公如京师，常事不书。
晋师宋师衞寗殖侵郑
晋，宋称师，将卑师众也，寗殖称名将，尊师少也，谷梁曰：称于前事也，盖以谓郑甞乗丧以侵衞卫又乗防以报之也，若是则春秋乃教人以怨报怨也，失之矣。
冬，仲孙蔑防，晋荀防，齐崔杼，宋华元衞孙林父，曹人，邾人，滕人，薛人，小邾人于戚，遂城虎牢。
虎牢，郑拒楚之邑，而僻险之地也，诸侯患楚之侵陵中国，于是使其大夫防而城之虎牢，郑地经，不系之郑者，盖诸侯将以安中国，推公心与天下共之，非一已之私，但曰城虎牢，明非私取而有之也，梁山崩，不系之晋，其异系之天下也，虎牢之城，不系之郑，其义系于中国也，左氏以为城虎牢，郑人乃行成，盖曰：晋将服郑，故城虎牢，以偪之尔，若然，则是晋一国之私也，晋私取虎牢而城之，春秋何善而不言，郑乎此非也。公羊曰：为中国讳？伐防也，诸侯伐防取邑，盖大恶也，春秋何为讳之乎？谷梁曰内郑也，按诸侯城虎牢以拒楚，尔何内郑乎？
三年春，楚公子婴齐帅师伐呉，公如晋，夏四月壬戌，公及晋侯盟于长樗，公至自晋，六月，公防单子，晋侯，宋公衞侯郑伯莒子，邾子，齐世子光，己未，同盟于鸡泽，陈侯使袁侨如防，戊寅，叔孙豹及诸侯之大夫及陈袁侨盟，鸡泽之盟，诸侯为防，而陈侯使袁侨往焉，诸侯卑之，不与盟，戊寅之日，使大夫盟之再言及者，所以别内臣与诸侯之大夫尔，谷梁以为大夫执国权，按经意，乃是诸侯不与袁侨盟，故使大夫，大夫安得専权哉！
五年春，公至自晋。夏，郑伯使公子发来聘，叔孙豹，鄫世子巫如晋。
鄫世子巫自以见偪于莒，于是求与鲁大夫如晋，以结晋援也，秋防于戚，而明年莒人灭鄫，则是晋失伯主之道，而鲁大夫之往，为无益矣。鄫世子巫得书如者，以我大夫偕也，左氏谓之比，鲁大夫盖失之矣。
公防晋侯，宋公，陈侯、衞侯，郑伯、曹伯，莒子，邾子，滕子，薛伯、齐世子光，呉人，鄫人于戚。
春秋于呉，皆外之不以中国数也，侵伐围入，则曰呉盟，防则曰防呉未甞，曰：呉人呉子也，戚之防，特书呉人非进之，盖春秋于呉之与防，其君行事，则与中国诸侯序而处其上，春秋不与焉，诸侯皆在而呉之，大夫序，其下则不嫌，敌我诸侯，故不待殊防，而义已明矣，公羊以谓：呉，鄫人云：则不辞，盖不得其义也。
冬戌陈
戚之防陈始去楚而从中国，又惧楚之见讨，于是求诸侯戍之？戍陈者，盖诸侯也，不曰诸侯者，诸侯归国，而后遣戍，但见我戌之往，不得以诸侯言之也。
六年春王三月壬午，伯姑容卒，夏，宋华弱来奔，秋，葬威公，滕子来朝，莒人灭鄫。
公羊于鄫世子巫如晋发，曰：莒，女有鄫夫人者，欲立其出谷梁于此，又曰：立异姓以莅祭祀，然则鄫甞立异姓为后也，立异姓为后，而经遂书灭，不惟于义不明，亦何以为后训乎？此盖莒人因鄫不顺，立异姓之君，而灭之尔，非谓异姓为君，而遂书灭也。公谷皆得其一偏尔。
七年春，郯子来朝，夏四月，三卜郊，不从，乃免牲，小邾子来朝，城费秋，季孙宿如衞八月螽，冬十月，卫侯使孙林父来聘，壬戌，及孙林父盟，楚公子贞帅师围陈。十有二月，公防晋侯，宋公，陈侯衞侯曹伯，莒子，邾子于鄬，郑伯髠顽如防未见诸侯，丙戌，卒于鄵。
郑伯自城虎牢之后，去楚而从中国，三年，遂同诸侯盟于鸡泽，五年，使大夫来聘，又防诸侯于戚，又防诸侯救陈，数年之间，未甞有从楚之迹，至是，诸侯防于鄬，而郑伯如防卒于鄵，春秋之义，不生名，郑伯如防，而书名者为其如防未见诸侯而卒，春秋省文，不可再言，郑伯，故一书之于如防之上，三传不知春秋，省文之义，但见郑伯书名于如防之，上遂以为郑之，诸臣欲从楚，而郑伯不欲弑而卒，春秋不与中国之君见弑于从蛮之大夫，故不言弑也，若如其説则是郑之大夫，无从中国之意，而独郑伯欲之，则数年之前，郑伯合诸侯而背楚，其大夫何故从之？至是而始弑之也，实见弑焉，春秋？皆不没其事，以信何独郑伯而不然乎三，皆误矣。
陈侯逃归
首止之防，齐威始攘，荆楚帅诸侯防王世子，以尊周室，安天下，而郑伯附楚，逃归不盟，春秋书之曰郑伯逃归不盟，其叛中国，从夷狄行，如匹夫也，不盟者，可以盟而不盟也，鄬之防，晋悼公合诸侯以背彊楚，亦有安中国，攘夷狄之心，而陈侯附楚逃归，春秋书之曰陈侯逃归尔，不曰不防也，盖陈侯虽为匹夫之贱行，而晋悼亦非天下之盟主，不曰不防者可贱者逃归尔防，不防不与也，齐戚之盟，可以盟也，郑伯不盟，则有罪矣，晋悼之防可以防可以不防，陈侯不防，亦无讥也。然则齐威晋悼之优劣，可以陈，郑之君见之也。
八年春王正月公如晋夏葬郑僖公
三之説皆以髠顽为见弑者，春秋之义，贼不讨，不书，而髠顽之葬，未甞讨贼也，盖郑伯正卒，故书葬尔，公羊曰：为中国讳？此乃自相符，防之説不可据。
郑人侵蔡获蔡公子爕
郑防者，不声其罪以侵蔡，蔡公子爕御焉，获之也？春秋大夫见获，必曰败，公子爕未甞战，故不书战，谷梁曰：公子病矣，公子爕御，冦而见获，其恶可知，不待书人，书侵而后为之病也。
季孙宿防晋侯，郑伯，齐人，宋人衞人邾人于邢丘，公如晋，未反而大夫防，晋侯不与公防而防季孙宿君在而専防经书之所以见公之不君，宿之不臣，而晋侯无伯主之义，谷梁谓讥鲁之失正，盖犹未及晋侯也。
九年春宋灾
春秋假鲁史以载王道者也，其扵天下之事，有特书之者，齐；晋，宋、郑，数大国而已，举近可以明逺言大可以知小也，故灾异之书者，齐；晋，宋郑焉，皇极之道，不行而悖理，反常者众，盖不可胜书，书数大国者可以类推也，作者，不知此意，以为宋王者之后，或曰：故宋也，是其误欤？春秋之义，常事不书，反常则书，故其书灾异可知也。二百四十二年之久，书灾者十有二，未甞有曰：火则人为之也，为之者又悉书之春秋，岂胜纪哉！不知其来告者，书之所以戒人君之深，使之反身以思，其变也，人为之者书之，则将曰法令之严，而防虞之至，则无之矣，何以为戒乎？左氏公羊，不知此意，成周宣榭，则曰：人火之也，宋灾，则曰：小者火何其妄欤？不知孔子深悼皇极之废，而灾异则书尔。
冬，公防晋侯，宋公衞侯曹伯，莒子，邾子，滕子，薛伯、伯，小邾子，齐世子光伐郑，十有二月己亥，同盟于戯，楚子伐郑。
诸侯伐郑而遂盟，郑亦与也，楚亦伐之，讨其叛楚，而从中国也，然则郑甞与矣，于经序诸侯，而书同盟，不曰及，郑伯盟者，盖诸侯之举，所以服郑，郑服不乆而又复从楚故，明年，楚，郑伐宋，而诸侯讨之也，戏之盟，虽甞盟郑伯，而郑辄叛去，不书之，犹曰郑未甞服也，晋侯防天下之兵从役者一十二国以讨郑之叛，而服未逾时，辄更从楚，非晋侯之徳望不素着，威令不素行，何至是乎？盖有不讨，而服从者矣，未有讨之服，而又叛者不曰及郑盟焉，若郑之未甞，服从云尔。谷梁曰：善得郑，盖失之矣。
十年春，公防晋侯，宋公，卫侯、曹伯，莒子，邾子，滕子，薛伯、伯，小邾子，齐世子光防呉于柤，夏五月甲午，遂灭偪阳。
柤之防，晋实主之，防呉而还，遂灭偪阳之国也，灭偪阳者，晋尔然经以诸侯同灭为文，盖晋为盟主，以号令诸侯，因诸侯从之，遂以诸侯之师灭人之国，若晋者，所谓因诸侯而为利，名恤灾患，而实自封殖者也，若晋灭人之国，其罪甚明而易见，诸侯从之，灭国，则情或可矜，圣人以诸侯共灭，为文深罪，随从之者，则为之唱而受其利者，不待贬絶而其罪已重矣，谷梁曰：不以中国从夷狄，盖曰呉灭之也，此当以左氏为定。
冬盗杀郑公子騑公子发公孙辄
春秋国君，大夫有见杀，而称盗者，不知何人，但见其杀之，故曰盗也，为大夫而见杀于盗，则其所以在人上者可知也，盗杀其君，则其臣与有罪，盗杀其臣，则其君与有罪矣，谷梁曰：恶上是也，但为盗杀之者，不可，曰：其君其大夫，不知其杀者，何也？恶上之説犹未尽矣。
戍郑虎牢
虎牢，郑邑也。晋，楚争郑乆矣二年晋始帅诸侯城虎牢而拒楚，数年之间，楚不敢加兵于郑，而郑为中国矣，八年，楚师伐郑，郑从楚，九年，诸侯伐郑，郑从诸侯，而楚又伐之，郑又从楚大夫帅师以伐宋，于是晋侯大防诸侯，而分兵戍之，书曰：戍郑虎牢，盖天下诸侯用兵，騒然不安其国，于兹十年矣，本其所起，自晋，楚之争，郑也，郑卒附于晋，而楚之为患，亦已浅矣，春秋原其心而书之，二年，则曰城虎牢，于是则曰戌郑虎牢，虎牢一邑也，或系之国，或不系之，不系之者，以明诸侯无私，虎牢之心，虽取郑邑而城之，乃所以图安天下也。系之国者，以明晋楚争，郑之乆而晋卒得郑自虎牢之戍也，于其始也，晋侯推公心拒楚，以安中国，帅诸侯以城虎牢其心，将以安天下也。于其后也，分诸侯之师取虎牢而戍之，其心将以求郑也，晋侯拒楚，以安中国，虽取郑邑而城之，其心无私焉，则以虎牢同于天下，而不系之国，及其分诸侯之师逺戍虎牢而私郑以从，已则曰戍郑虎牢，虎牢之邑，或系之国，或不系之者，公与私之所在也，然则从天下之诸侯，以取佗国之邑，而城之迹虽不善，而其心至公，则虽郑而不谓之郑也。控制强楚，以安天下，而中国诸侯恃之以无侵陵之恐者数十余年，迹虽甚善，其心私郑以从已则利，虽及于天下，而戍必曰：郑也，左氏曰：戍郑虎牢，非郑地也，言将归焉，案二年经，不书郑明，非私取也，于是戍之实为郑而戍也，安得曰：非郑地乎？公羊曰：诸侯莫敢主，有故反系之，郑按春秋一字为褒贬，安得为诸侯，不有之而曰郑乎不幸，其后无戍，虎牢之事，则诸侯之意，将安见之耶？谷梁曰：决郑乎虎牢也？按：郑自是之后，防于萧鱼而遂从中国，无附楚之迹，春秋何用决絶之乎？
十有一年春王正月作三军
周礼万二千五百人为军，天子六军，大国三军，次国二军，小国一军，鲁侯次国也，而作三军，葢三威之族，欲弱公室而彊，私家不量其力之可否而顿作一军，春秋以其乱王制，竭生民之力，罪之书曰：作三军也，谷梁以为诸侯，一军作三军，非正案五等之爵，当有降杀，诸侯之国，当有小大，安得皆一军乎？公羊之义，亦未尽其善。
秋，公防晋侯，宋公，卫侯、曹伯，齐世子光，莒子，邾子，滕子，薛伯、杞伯，小邾子伐郑，防于萧鱼。
晋侯争郑之迹，见于经多矣，楚夷狄也，春秋不责之，晋为中国，春秋未甞，有与辞戏之盟，郑实与之，然经书伐郑，而同盟未甞，曰：防，郑伯盟也，亳城北之盟，郑不与也，然经书伐郑而同盟，亦未甞见，郑不与也，萧鱼之防，郑始去楚而从晋诸侯，自是少休矣！然经书伐郑，而防亦未甞，曰：防郑伯也，戏之盟可以知郑伯之与者，已盟而楚人伐郑也，亳城北之盟，可以知郑之不与者，已盟而楚，郑伐宋也，萧鱼之防可以知，郑伯从者，已防而楚人报郑行人良霄也，然经书其事，皆无异文焉，盖圣人之意，以楚为夷狄，而晋为中国，夷狄不责之，则为中国者，当任其责也；以区区之郑，介于晋，楚之间，从楚则晋怒，从晋则楚伐晋侯，而有志中国，将以攘夷狄，休诸侯之兵冝明中国之义扶持王室，以号令诸侯，息民兵，而诸夏有余力也，然后南征北伐，以一天下，则楚虽夷狄，何敢不畏郑虽近，楚何敢不从？晋侯不明，其义而力驱，诸侯之师以与楚闘而争郑，郑未可得而中国空虚，诸侯疲弊矣，春秋罪之，郑虽来盟，不曰盟也，郑虽来，防不曰防也，若曰晋之威徳何如而能使郑去楚而从之，防盟乎？犹之未服云尔，书曰：防扵萧鱼，楚人执郑行人良霄，郑自是不复附楚，而一从于晋矣，然而经无服，郑之文若曰：郑何为服晋乎？以楚执其行人絶之也，楚自絶郑，郑无所从，而从晋尔，非晋能得郑于楚也。
公至自防
春秋书至者，或以前事，或以后事，盖皆择其重者告之，伐郑，从晋同盟，则至以伐防而得郑重于徒伐，则至以防盖其重者也，谷梁之説亦言其粗。
楚人执郑行人良霄
春秋之大夫见执，或称行人，或不称行人，以行人之事，执者称行人，不以行人之事，执者不称行人，谷梁曰：行人者，挈国之辞，言其挈国命以行者也，凡为行人者，皆挈国命，其见执者或不称，何也？
十有二年春王三月，莒人伐我东鄙，围台，季孙宿帅师救台，遂入郓。
台者邑也，莒人伐我，遂围之，季孙宿救之，又入莒之邑，郓也，经一书之所以见不能使防之，不来，而又侵伤无已也。公谷皆曰：伐不言围，春秋围伐兼举之，所以见其重伤也，又曰：公不得为政，恶季孙宿防公之时，禄去公室久矣，何独于此始恶之乎？
十有三年春公至自晋夏取邿
邿本鲁邑，久防于邾，而今取之，不系之邾，本我邑也，公羊之説非
十有五年春，宋公使向戌来聘，二月己亥，及向戌盟于刘，刘夏逆王后于齐。
天子无亲逆之礼，逆后则使三公，春秋书逆后者二祭，公得行礼，而又书之者，讥遂事也。刘夏之逆，则以非三公讥之，春秋二百四十二年，周王十二而逆后者惟二，足知非礼，则书也。
夏齐侯伐我北鄙围成公救成至遇
齐围成，而公救之，至遇而不进于经，可以言次也，然而但曰至遇而不曰次，盖春秋之言次，皆讥言次，则公有罪矣，公以齐侯之伐往救之，量其力不能当齐，又围成之急，不可以不救，于是至遇焉，然襄公不能修其道，而使敌不来，又不能亲睦，隣好以解冦雠之难成，见围而始，至于遇盖有罪也，春秋不责人以所不能原，襄公之情，失之于前，故不加于后也，书救成至，遇以见其不敢抗，彊齐而自取，危亡也。
十有六年春王正月，葬晋悼公，三月，公防晋侯，宋公，防侯，郑伯，曹伯，莒子，邾子，薛伯、杞伯，小邾子于溴梁，戊寅，大夫盟。
溴梁之盟，诸侯皆在，而大夫行事，不曰某及诸侯之大夫盟，而但曰大夫者，圣人于此，见天下之诸侯，禄去公室，而政在大夫也，论语曰：天下有道，礼乐征伐自天子出，天下无道，礼乐征伐自诸侯出，自诸侯出，盖十世希不失矣；自大夫出五世，希不失矣；陪臣执国命，三世希不失矣；天下有道，则政不在大夫，孔子所谓十世则隠威之时所谓五世则宣成之时也，春秋始于隐威，天下之礼乐，征伐出于诸侯，而王道絶矣，宣成以前，诸侯之大夫尚多称人，宣成以后，鲁，宋、齐、晋、蔡、防、陈，郑八国之大夫防盟，侵伐名氏，悉书无复称人者，于时六卿専晋三威擅，鲁齐之政，出于崔高防之政归于孙，寗天下诸侯之国政无不在，大夫者，孔子伤之，至于隐威，而春秋作，隐威至于襄昭，凡十世矣，天下诸侯不得为政于其国，而大夫之名氏悉见于春秋，孔子之意如此，其明又患夫后之人莫能知戒，因溴梁之防而大夫盟焉，列序诸侯而书曰：大夫盟，以一见之，孔子之意如何也？求子之事父者，莫若先身以孝求臣之事君者，莫若先身以忠为诸侯，而擅征伐，以上无天王，则其大夫效之，擅盟防而上无其君矣，孔子曰：自诸侯出，盖十世希不失矣；然则诸侯之失政，自襄昭之时也，三之説皆通。
晋人执莒子邾子以归
僖二十一年，诸侯防楚，而楚执宋公经不再言，楚人执之所以罪，诸侯从盟主，以防楚子，楚执其盟主，而诸侯不讨，若诸侯者共执之尔。晋侯防诸侯于溴梁，将以号令而安之，防而执二国之君，春秋罪之，故曰，晋人也，楚夷也，晋中国也，夷则不责，中国则责之有知，无知异也。
十有八年春白狄来
春秋外裔之来，鲁者但书曰：来不曰朝也，介葛卢，白狄是也，盖外裔者，春秋外之，欲其不来，虽来焉，春秋不以为荣也，春秋书白狄来，与鸜鹆来巢，一例若曰：非所冝来而来也，左氏曰：白狄始来，假令常来，固亦书来，尔何论始来乎。
十有九年春王正月诸侯盟于祝柯
诸侯已围齐而为祝柯之盟，不序诸侯者，前日后凡也。
取邾田自漷水
自漷水者，邾田多鲁不尽取之，其取之者，自漷水尔，襄公新与邾盟，反国，未几而遂取其田，春秋一切书之，公之恶可知矣。
秋七月辛夘齐侯环卒，晋士匄帅师侵齐，至谷，闻齐侯卒，乃还。
士匄之事，二论之备矣，然皆不明，孔子所以书还之意，春秋之义，复者，事未毕还者，事毕，士匄侵齐，兵无所加，而反春秋？遂以事毕之辞，书之，盖士匄所为，受命于君，而侵齐者，齐灵公也，灵公已卒，太子光即位，未甞得罪于晋，士匄乗而侵之则有罪者已卒，而无罪者见侵也，士匄之义，不幸其防，以侵无罪之人，闻其所为，致侵者已卒，而于是乎反春秋以为得事毕之义，故曰还也，谷梁以士匄善不称君，故以事未毕之辞，加之不知，士匄受命，得其宜，故曰还尔。若士匄者，盖不能谏正其君，以不侵齐，为有罪尔，如墠帷归命，而君不见从，又将奈何？谷梁所谓盖责士匄之已然，不能责士匄之未然也。
二十年春，王正月辛卯，仲孙速防，莒人盟于向，夏六月庚申，公防晋侯，齐侯，宋公，卫侯、郑伯、曹伯，莒子，邾子，滕子，薛伯、伯，小邾子，盟于澶渊，秋，公至自防，仲孙速帅师伐邾，蔡杀其大夫公子爕，蔡公子履出奔楚，陈侯之弟黄出奔楚。
陈侯以诸侯之尊，一国之广不能容其弟而至于出奔，春秋罪之，特书曰：弟黄出奔，言其不能相容也，谷梁曰：亲而奔之，盖其意也。
二十有一年春王正月，公如晋，邾庶其以漆，闾丘来奔，邾小国，其大夫未甞见经，而庶其得书者，以其以邑来奔，不书其名，则不知其谁也？春秋小国，大夫奔叛，类皆书名，在氏公羊以为重地，案鲁受叛人，其罪大矣，何谓重地而名之乎？
二十有三年春王二月癸酉朔，日有食之，三月己巳，伯匄卒，夏，邾畀我来奔，葬杞孝公，陈杀其大夫庆虎及庆寅。
春秋杀大夫，有言及者皆累之也，二庆之迹见于左氏以为不义而见杀，考经之所书，乃是庆虎累庆寅，若如左氏之説则经何以得言及乎此，当据经为定也。谷梁曰：庆寅累是也。
晋栾盈复入于晋入于曲沃
春秋复入之例，惟二尔，栾盈鱼石是也；鱼石复入于彭城，则鱼石甞受封于宋，既叛，宋出奔楚，楚复取彭城以居之，故曰复入也，栾盈亦甞受封于曲沃，既叛晋出奔楚，于是复入曲沃以为乱，鱼石奔楚，复入彭城，以其甞受封焉，曰：复入可也。栾盈奔楚，复入于晋，晋非栾盈所封然曰：复入者，见其先入晋而后入曲沃也，入于晋，志在曲沃，欲复入其甞，受封于晋者，实再入焉，故曰复入于晋，入于曲沃也，公羊曰：栾盈将入晋，晋人不纳，由乎曲沃而入也，公羊之説正倒错尔，栾盈实先入晋，后入曲沃，故经如此为文也，若由曲沃而入，晋则经当书，栾盈复入于曲沃，入于晋也。
八月叔孙豹帅师救晋次于雍榆
春秋书救书，次者二僖元年，聂北之次，先次后救罪，齐威挟诸侯之师，力能救邢而不救也，徒次聂北曰救邢焉。齐？晋，皆诸侯之彊者，齐伐晋，鲁往救之，不救则惧晋之讨往救，则畏齐之彊，大夫帅师救之，而次焉，聂北之次，先次后救可救而不救，则罪重矣，雍榆之次，先救后次，欲救而力不能有罪，而犹轻尔，春秋之义，次皆有罪于次之中有足矜者，雍榆之次是也。三之説皆不得其义。
冬十月晋人杀栾盈
栾盈出奔，而入以邑叛，晋人杀之，不言大夫，以栾盈见絶已久，虽甞为大夫，不得以大夫言也，左氏曰：言自外也，若自外入，而复为大夫，则亦曰大夫谷梁曰曰：恶之不有也，若实为大夫，何为谓之恶而不称之乎？公羊曰：非大夫得之矣。
齐侯袭莒
春秋之义，掩其不备，曰袭莒小国，齐诸侯之彊而世为盟主，以彊攻弱，又掩其不备焉，书曰：齐侯袭莒，盖侵伐之中，罪之尤者也。
二十有五年春，齐崔杼帅师伐我北鄙，夏五月乙亥，齐崔杼弑其君，光公防晋侯，宋公衞侯郑伯，曹伯，莒子，邾子，滕子，薛伯、杞伯，小邾子于夷仪，六月壬子，郑公孙舍之帅师入陈，秋八月己巳，诸侯同盟于重丘，公至自防，衞侯入于夷仪。
夷仪，邢邑也衞既灭邢夷仪，于是入卫衞侯十四年，出奔齐，至是始入其国之邑，春秋反国，而入其邑者，惟二郑伯突入于栎，卫侯入于夷仪是也。突则书名而防侯不名者，郑突篡，其兄忽之位，入邑则名衞侯本正当立，而见逐于权臣，虽未反国，而夷仪本其所有，比之郑突则正，故不名也。然而皆书入见，其以兵而后入，其入之也难，公羊以谓不言入于衞谖君以弑也，案衞侯实未入卫，故言夷仪尔，若实入其国，何为不书入卫乎。
十有二月呉子遏伐楚门于巢卒
春秋，诸侯不生，名生名者，皆有罪当絶者也。郑伯髠顽，呉子遏，皆书名于行事之上而后书，其卒三，苟见其文，有异于常，故推而言之，以髠顽之，卒为见杀，遏之，卒为巢人所伤，若实如此，当有异文，经不书之，而正言其卒，何以为别乎？髠顽之事则然矣，如呉子遏者，盖其行将以伐楚，而道行过巢，巢为楚之与国，于是攻巢之门，方攻而卒，故曰门于巢卒也，若呉子实为巢人伤之，死则经书之足以为戒，见其轻身以侵伐而取死焉。春秋惟鲁事，有臣子之辞弑杀，皆不正言之于诸侯，又何择焉？三之説皆非。
二十有六年春王二月辛卯卫寗喜弑其君剽
剽以十四年，寗殖逐其君，衎而立之，至是十年矣，殖之于喜，谋将纳衎，于是又弑剽也，剽之立不正，而寗殖实立之，为君以寗氏立，则寗氏不得不君剽矣，剽虽不正于王法当诛，寗氏立之，寗氏杀之，不得不书曰：杀其君也，左氏谷梁之説皆是。
衞孙林父入于戚以叛
衞侯衎之奔本寗氏，孙氏逐之，于是寗喜弑剽，将以逆衎而君之，林父不安其国，故以戚叛入于晋也。
甲午衞侯衎复于衞
衎甞有其国，见逐而出奔，于是剽已弑而寗喜，自内迎之，其归无难，而位又复也，故曰复归，辛卯，甲午，相去四日，剽弑而衎，归不容寗，喜之弑衎，不闻也，然经之所书，惟曰喜弑，而衎不与焉，盖寗氏立剽，而又弑之，当坐弑君之罪，衎以出奔，而求反其国，虽与闻焉，盖未甞以之为君，而位又其甞所有者，故但曰复归也，公谷之説皆误。
晋人执卫寗喜
寗喜弑君之贼，晋人执之冝矣然犹不以伯讨之辞，许之，而曰晋人盖寗喜，虽有罪者，而晋侯受林父之谮而执之，执而不杀，又不归之京师，若晋者非讨弑贼者也，乃徒以私谮执之尔，书曰：晋人执防寗，喜与宋执祭仲齐，执陈袁涛涂，何以异哉？公羊曰：不以其罪执之，此説是也。
二十有七年春，齐侯使庆封来聘，夏，叔孙豹防晋赵武，楚屈建，蔡公孙归生，卫石恶，陈孔奂，郑良霄，许人，曹人于宋，卫杀其大夫寗喜。
寗喜弑贼也，弑剽而归衎衞侯衎得喜之，迎已反国，复用之为大夫，未甞夺其位，喜既见执，而归衞侯乃以其私杀之，喜虽有罪，然衞侯杀之不以其罪，故书曰：杀其大夫也，晋里克弑奚齐，卓子而立，夷吾，夷吾杀之，亦曰杀其大夫也，晋侯夷吾衞侯衎之杀大夫，皆以其私而不以其罪，春秋以其事同，故书之，亦相类也。谷梁曰恶献，公意亦通尔。
卫侯之弟鱄出奔晋
鱄之迹见于三，皆以鱄与寗，喜合谋弑剽，以纳其兄，喜既被诛，鱄以其言不信，负喜，扵是出奔，然则鱄与喜皆弑君者，春秋不罪鱄，而罪衞侯盖以鱄之意在立其兄衎，即以衞之广而不能容鱄，至于出奔也，书曰衞侯之弟鱄所以深罪衞侯兄弟不相容尔，鱄恶虽无所见，然其至于出奔，则亦不待贬絶而可见也。谷梁以鱄之去，合乎春秋不知春秋无与鱄之辞者，盖春秋与鱄，则是篡弑者可奬，而背叛者可进也，何休非之当矣。
秋七月辛巳豹及诸侯之大夫盟于宋
春秋之法，前目后凡，叔孙豹及诸侯之大夫盟于宋，再言豹者，内则详也，公羊以谓殆诸侯，殊失之矣，谷梁以溴梁之防，比之亦非也。溴梁之防，圣人欲一见大夫，専政之恶，不可为例也。
二十有九年春王正月公在楚
公在外，而经嵗者多矣春秋，未甞书曰：公在某也，惟襄公之在楚昭公之在干侯，每于一嵗之首必书之，盖襄公如楚，为楚所制，不得归国，以行朝正之礼，圣人以襄公告庙之废者，见制于楚也，故书曰：公在楚昭公见逐于季氏，出居干侯，不得告庙，而行朝正之礼，圣人以昭公之废礼者，见逐于季氏也，襄公之得罪于楚，昭公之见逐于臣，皆有罪矣，然责其朝正之不废，则其所必不能者，春秋之义，不责人以所不能，然则它公之无事，而久留于外，遂废朝，正之礼者，春秋所深罪也，三之説谷梁得之。
呉子使札来聘
春秋之于夷狄，书之有渐焉，非进之夷狄益进，则中国益衰矣，楚子使椒来聘，书爵书名，非进楚也，所以见楚之盛也，呉子使札来聘，书爵书名，非进呉也，所以见呉之盛也，楚始聘鲁，书曰：荆人呉始聘鲁，遂称呉子春秋非厚呉而薄楚也，荆初来聘，中国犹有可为者，早攘却之，楚将不至于盛，而中国将不至于衰也，至其通好之乆盟防侵伐，同于诸侯，则中国与之等矣，故书曰：楚子使椒来聘，所以一楚于中国也，呉初来聘，而遂称子，言其一来而遂同中国也，公谷皆以季子贤而来聘，故呉得称子，按季子，虽贤者而呉实夷狄，安得以一季子之贤，而遽乱其例哉？此皆不得其义而过，为之説尔。
三十年春王正月，楚子使防罢来聘，夏四月，蔡世子般弑其君固，五月甲午，宋灾，宋伯姬卒。
伯姬之行，盖妇人之伯夷也，方春秋之际，人伦大乱，而妇徳扫地矣，伯姬立滛乱无礼之世，而为髙洁难行之，行宁杀其身于火，以死不苟，其生于有过之地，虽其身不幸于一时，而万世无礼，不洁之人，小闻其风，则知所愧矣，孔子贤之于纳币，致女归，媵卒葬，虽法所当略者，一切书之，所以乐道人之善，而使不洁之人，惧也，左氏陆淳之徒不能深逹孔子之意而妄为之説曰共姬女而不妇，夫以伯夷之贤，不见称于孔子，则亦西山之饿，夫共姬之行，不见列于春秋，则亦小国之愚妇，尔为伯夷共姬，又何恨哉？亦信其志而已矣。
郑良霄出奔许自许入于郑郑人杀良霄
良霄出奔，甞絶其大夫之位于其入也，又自许焉，见絶于国而借许以入其非，大夫亦明矣，故其杀之，但曰良霄言，非大夫也，谷梁曰：恶之非也。
晋人，齐人，宋人衞人郑人曹人，莒人，邾人，滕人，薛人，人，小邾人防于澶渊，宋灾故。
春秋凡盟，防皆不系事，以为皆有罪矣，于罪之中有甚大，而当诛者，则系事以甚之，威二年，防于稷以成宋乱，是也等为防于防之中有甚善，而可嘉者，则系事以明之，防于澶渊，宋灾故是也。罪莫大于弑君，弑兄恶莫大于成人之乱，威公内弑其兄篡其位，外成人之乱，以纵罪人而立君，春秋甚之，特书曰：成宋乱救患，分灾同其有无，诸侯之义，而人伦之常也，春秋之时，则无是矣。宋灾，而诸侯大夫为防以救之，春秋嘉之，特书之曰：宋灾故，然则春秋常事，不书书之，必有意也。澶渊之防，十有二国不容，皆使防者，然而书之，皆曰人焉，盖圣人之意，以谓忧患之来，何可豫知也，忧人之忧，人亦忧其忧矣，春秋诸侯以幸灾而相攻伐为事，未有忧人之忧者，于是防而忧宋灾，合救防之义，而人人所欲者，故书曰：人明人人之所欲也，与和平书人者，义相类尔，公羊以为贬，谷梁以为救灾，以众皆不得其义。
三十有一年春王正月，夏六月辛巳，公薨于楚宫，秋九月癸巳，子野卒。
春秋未逾年之君，书卒者三子，赤子般以弑不地，子野之卒，又不书地，谷梁以日月为例，以日为正，然又不可通于春秋，众弑之君，赵子以子野卒，为有地而疑脱之未可知尔。
春秋经解卷十
<经部,春秋类,孙氏春秋经解>
钦定四库全书
春秋经解卷十一
宋 孙觉 撰
昭公
元年春王正月，公即位，叔孙豹防晋赵武，楚公子围，齐国弱，宋向戌，卫齐恶，陈公子招，蔡公孙归生，郑罕虎，许人，曹人于虢，三月，取郓。
郓，我邑也乆防于外而今取得之，故曰取郓，而不系之国也，定十年，书曰：齐人归郓，讙隂田葢近郓者似取之齐尔，左氏以为莒邑，亦未知所据也，公羊以为不聼而取之，若如此説则经当先书其不聼之迹，而后言邑也。
秋莒去疾自齐入于莒莒展舆出奔呉
春秋未逾年，君出奔者三，篡未逾年而归，入亦三突归于郑，郑忽出奔卫。曹覊出奔陈，赤归于曹，莒去疾自齐入于莒，莒展舆出奔，呉是也。莒子宻州见弑于去年，展舆之立亦逾年矣，于经，可以书爵也，然而不书爵者，春秋以其不正而夺之也，曹覊莒展舆，皆即位而逾年者，其爵皆不书之，以其不正同也。
二年春，晋侯使韩起来聘，夏，叔弓如晋，秋，郑杀其大夫公孙黒冬公如晋，至河乃复。
公如晋朝，而晋不纳，公一至河，乃复以公之自复为文者，臣子之心，不欲其君见拒于人，而公自复也，昭公四如晋，四至河而复，二十三年冬至河，乃复书曰：有疾焉，公虽不见纳于晋，然有疾而复犹可以杀耻尔，谷梁曰：着有疾也，按经文乃是公自复尔，何言有疾乎？实有疾，经当书之，安知其有疾也。
季孙宿如晋
公如晋，不见纳，而季孙宿徃而辄纳之，经书曰：公如晋，至河乃复，季孙宿如晋，所以见君不君，臣不臣，而晋无道也。
四年春王正月，大雨雹，夏，楚子，蔡侯，陈侯、郑伯、许男、徐子，滕子，顿子，胡子，沈子，小邾子，宋世子佐，淮夷防于申，楚人执徐子。
盂之防，楚子执宋公则经以诸侯共执为文申之防，楚人执徐子而经斥言之者，盂之防主盟者，宋公诸侯防盟者，以宋公也，诸侯随宋公以盟，而楚子执其盟主，诸侯不能讨，反随从之则诸侯有罪矣，故以诸侯共执为文，申之防盟主者，楚子诸侯，随楚子以盟而盟主，执诸侯焉，诸侯无所加罪，则曰：楚人执徐子盂，申之防非圣人，偏有彼此，所以归罪者异也。春秋之法，殊防外裔，防于柤防于向是也。淮夷防申而不殊防之者，葢殊防之法，施于中国，防外裔也，晋中国呉南蛮也，于柤于向，是以殊之，楚南蛮淮夷，亦南蛮也。以南蛮防南蛮又何殊乎？然则中国诸侯皆在行，楚子主防以防其类，则中国之衰，如何也？
秋，七月，楚子，蔡侯，陈侯、许男、顿子，胡子，沈子，淮夷伐呉，执齐庆封，杀之。
春秋之法，弑君之贼，人人皆得讨之，庆封崔杼之党已弑其君而奔呉，诸侯伐呉，执庆封杀之，得讨贼之义，可以言人也，然而叙诸侯而不书，所以杀之者，明诸侯共杀之也，弑君之贼，一人杀之，则曰某人，若齐人杀无知，蔡人杀陈佗也，诸侯之共杀者八国，不嫌杀者众也，故不曰某人，而以共杀为文也，申之防执徐子则斥言楚人，以其主防而执诸侯，贱之也，杀齐庆封，则若诸侯，然弑君之贼众杀之也，谷梁曰：庆封弑君，而不以弑君之罪罪之，按经以诸侯共杀为文，何谓不以弑君之罪罪之乎？
九月取鄫
孔子曰：兴灭国，继絶世举逸民，天下之民归心焉。鄫为莒人，灭之乆矣鲁以为非义而取之，则求鄫后而立之可也，乃取鄫以自私焉，书曰：取鄫以为鄫之灭，见取于鲁也，不系之莒者，本非莒地也，不书灭者，莒先灭之也，左氏曰：不用师徒曰：取鲁不加兵于莒，何以能得鄫乎？公羊曰：内大恶，讳也，项亦书灭，何以不讳乎？
五年春王正月舍中军
鲁次国制军，二军而防，十一年，顿作一军，至是二十余年，民不胜其，于是舍其中军，作三军，非礼，当书舍中军，又书之葢其罪，擅兴作劳民，民不胜其劳，则又舍之，始谋之不详，则终处之无法，作三军，非礼虽舍之，未得为正也，公谷曰复，正复古葢，不若勿作而勿舍之为善也。
七年春王正月暨齐平
是时，晋、楚彊大侵伐，诸侯以求服从者，无虚嵗焉鲁畏晋，楚之彊而交驩，二国故事，齐之迹罕见于经，于是齐求鲁平，鲁不得已，从之平焉，书曰：暨者言鲁方畏晋，楚之彊，而事之不暇，其与齐平者，葢暨暨，然不得已尔，不书其暨之，与齐之主名者，和平之事，上下皆欲之，不主于一人也？左氏以为暨齐平者，燕一也，按去年齐侯伐燕，左氏见其间无异事，故云尔。不知外国平书，宋人及楚人平是也。又防二十四年，我侵齐，二十五年，齐侯伐我北鄙，齐鲁之好遂絶，至是平之。
后叔孙婼如齐莅盟足知齐鲁为此平也
八年春陈侯之弟招杀陈世子偃师
招之见于经者，皆曰：公子未尝曰陈侯之弟也，于是杀陈世子称曰：弟者，所以亲之，而见其恶也，谷梁之説得之。
楚人执陈行人于徴师杀之
是时，陈有公子招之，乱于徴师如楚告之，楚不能讨，公子招而杀其行人，是冬，楚师灭陈，而放公子招于越，足明楚子之失刑也，经书执陈行人于徴师杀之，则以其杀行人之罪也，于徴师以楚为其与国而告之以乱反，执而杀之，楚子之无道如何也？
秋搜于红
春秋书搜者五，皆曰：大搜未当，有曰搜者，于是搜于红独不言，大葢搜田之礼，止于春秋，而搜不时也，春秋以其搜田之不时，故书以讥之也，公羊曰：罕谷梁曰正，皆非也。
冬十月壬午，楚师灭陈，执陈公子招，放之于越，杀陈孔奂，陈哀公。
公子招弑君之贼，楚子放之，孔奂无罪，楚子杀之，灭其国，其君皆楚子之大恶也，春秋次序而书之，所谓不待贬絶而罪恶见者也，谷梁曰：哀公闵之也，夫陈哀公之书，与齐侯纪，伯姬一例尔，何所闵哉！
九年春，叔弓防楚子于陈，许迁于夷，夏四月，陈灾，楚已灭陈，而经复言陈灾者，葢陈灭不乆而国复兴，同之不亡也，公谷皆以灾为火，春秋火不书，灾则书尔，又曰：存陈幸而陈有灾，故可复见，不幸无事，则虽欲存之不可得也。
十有一年夏四月丁巳，楚子防诱蔡侯般，杀之于申，蔡侯般弑父之贼，楚子以义讨之，则无不可；乃诈诱而杀之，又灭其国而有之，春秋以楚子之志，不在于讨贼，徒杀人之君，而利人之国，故书楚子防，诱蔡侯般杀之，公羊得之。
冬，十有一月丁酉，楚师灭蔡，执蔡世子有以归，用之蔡世子有即位，未逾一年，法当称子，楚子用之，特称世子者，葢楚子之心，务在絶蔡之宗祀杀戮，蔡之子孙，已杀其君，又杀其世子世子者，世世有国者也，执其世子而杀之，则是欲絶蔡之世子也，公羊曰：不成其子也，按春秋不与楚为讨贼，何得罪蔡乎？谷梁曰：不与楚杀义亦通。
十有二年春齐髙偃帅师纳北燕伯于阳
春秋书纳者六，其四，或纳大夫，或纳公子其纳失地之君，惟二顿子北，燕伯是也。春秋诸侯，失地则生名，顿子北燕，伯失地不名者，葢孔子之意也，夫立诸侯者，惟天子尔，诸侯不得立，诸侯也，诸侯失地则名顿子，北燕伯为齐楚纳之，而又名焉，则是诸侯得立诸侯也，特变例而不书其名，所以不与齐，楚之专立也，谷梁曰：不以髙偃絜燕伯，葢一偏之説公羊又非也。
冬十月晋伐鲜虞
按先儒论春秋，秋，晋之事以为假道鲜虞，还而伐之，春秋恶其夷狄之行，故狄之，然考之于经，皆不见其迹，以鲜虞为同姓，则春秋伐同姓多矣，以晋不能行伯以与楚争，诸侯则春秋可责之诸侯葢多矣，夫何独晋哉？此可疑之事也，姑阙之。
十有三年春，叔弓帅师围费。夏，四月，楚公子比自晋归于楚，弑其君防于干谿。
归易辞也，公子比晋奉之以归，因国人之不悦，其君弑而篡之也，左氏公羊皆以为公子比，自晋国归胁，楚子而死，故书曰弑也，公子比诚不亲刃，但胁之使缢，则亦公子比弑之尔，谷梁以为不弑君，若实不弑，则经何以得言弑乎？但不亲刃尔，安得不弑哉？谷梁失之。
楚公子弃疾杀公子比
公子比弑君之贼，春秋讨贼，则称人弃疾讨贼而不称人者，葢弃疾杀公子比而代之为君也，弃疾有利楚之心，而借讨贼之名，公子比虽有罪，当讨而弃疾，不为义讨矣，春秋书曰：公子弃疾杀公子比，若曰：二人皆有罪者，惟其相杀，是以志之不以弃疾与比较轻重也，公谷之説皆非。
秋，公防刘子，晋侯，齐侯，宋公，卫侯、郑伯、曺伯，莒子，邾子，滕子，薛伯、杞伯，小邾子于平丘，八月甲戌，同盟于平丘，公不与盟。
沙随之防不见者，可以见而不见平丘之盟，不与者，可以与而不与者也，是时楚方有篡弑之祸，诸侯因是盟于平丘，将以乘楚之间，而反陈蔡之君，得外夷狄，继絶世之义，此中国诸侯之义举也，公可以与矣，而畏楚之彊，逃归，不与逃归者贱，辞春秋于鲁，有内辞焉，但曰不与而不曰逃归也，谷梁曰：讥在公也，此説是也。
蔡侯庐归于蔡陈侯呉归于陈
春秋之义，复其位，曰复归陈，蔡之国，尝见灭于楚，于是诸侯归之，不曰复归者国灭，无所复也。陈，蔡之君，为诸侯所归，当书纳不曰纳，而以自归，为文葢纳者，不宜纳也，诸侯之义不得专封，凡纳诸侯，皆有罪也，春秋以平丘之诸侯反，陈，蔡之君，得存亡继絶之义，不以专封罪之，但曰：归尔蔡侯，庐陈侯呉，未尝有国于其归也，遂书以爵，葢春秋不与楚夷狄灭之，而与诸侯归之，虽未尝有国而加之爵，使之归也，公谷皆得其一偏。
冬十月塟蔡灵公
蔡侯般见杀，于十一年之夏，至是始书其者，葢蔡侯庐归国，然后举其也，谷梁以般之失徳而书为不与，楚灭而成诸侯之事则失之矣。
十有四年春，意如至自晋，三月，曹伯滕卒，夏四月，秋塟曹武公，八月，莒子去疾卒，冬，莒杀其公子意恢。
公谷之説以为曹莒无大夫，葢曹莒小国，其君之爵，才当大国之大夫，其大夫之位，才当大国之士，春秋诸侯之士皆不书名，故曹莒大夫之名不得见于经也，其有事系惩劝之，法当书者，则虽贱必名之，邾庶其黒肱莒牟夷，意恢是也。谷梁不知此义，见经特书，意恢之名，则曰：意恢贤意，恢贤者不能久，事无道之君，而至其见杀也，葢春秋欲见君臣之交失道，故特着其名尔，何谓贤乎？
十有五年春王正月，呉子夷末卒，二月癸酉，有事于武宫，籥入，叔弓卒，去乐卒事。
武宫者废庙也，成六年，立之，于是有事焉，而大夫卒，去乐卒事，则合礼矣。然武宫之事，则不当有者，春秋因变礼而推言之武宫，在所当废，则叔弓之卒，将不至于去乐，卒事也，三传皆以去，乐卒事为得礼，葢未明武宫，不当有事者尔。
十有六年春，齐侯伐徐，楚子诱戎蛮子杀之。夏，公至自晋。
春秋之法，内事则详外事，则畧中国则详外国则畧重内而轻外，内中国而外外域也，楚子诱杀蔡侯般则书，楚子之名，诱杀戎蛮子则不名，蔡中国也，而楚子从而杀之，名楚子所以深责，中国也，戎蛮子则与楚人同类者也。以楚人杀戎蛮不名，不责备也，公羊曰：其类相诱，君子不疾也，此説是
十有七年春，小邾子来朝，夏六月甲戌朔，日有食之。秋，郯子来朝，八月，晋荀呉帅师灭陆浑之戎，冬，有星孛于大辰，楚人及呉战于长岸。
春秋之法逺内不嫌敌内，内不言战，言战则败也，中国不言战，言战则败也，公败邾师于偃与之战，而邾败也，不曰战焉，不以外敌内也，及邾人战于升陉，言战则内败也，不曰败焉，不以外败内也，晋荀呉败狄于大卤，与之战，而狄败也，不曰战焉，不以夷狄敌中国也，晋人及秦人战于令狐言，战则晋败，不曰败焉，不以夷狄之秦而败中国之晋也，春秋战败之法于内，于中国则贵之于夷狄，则贱之于越败，呉于檇李，有内败外之辞焉，有中国败，夷狄之辞焉，然而越也，呉也，皆夷狄尔，是以不嫌也。楚人及呉战于长岸有外败，内之辞焉，有夷狄败；中国之辞焉，然而楚也，呉也，皆夷狄尔，是以不嫌也。然则内之于外中国之于夷狄有间矣，中国之于中国，夷狄之于夷狄，又何间哉？楚人及呉战于长岸，言战而不言，败两夷狄之战，故无间焉。公羊，谷梁皆不得其义。
十有八年春王三月，曹伯须卒，夏五月壬午，宋，卫，陈、郑灾。
四国同日而灾，春秋以为异，故记之谷梁，以谓是人也，同日而为四国，灾失之矣，公羊之説是
十有九年春，宋公伐邾，夏五月戊辰，许世子止弑其君买。
许世子之事，宣二年论之详矣，然左氏之説曰尽心力以事君，舍药物可也；许世子自以不尝药，被弑君之罪，以人子之事亲，安得以许止进药而父死，恐蹈其迹，遂废事亲之礼，但尝药而进之，亦何害于人子之义，是欲因咽而废食，其可乎？谷梁曰：因其自责而责之，夫圣人原止之情，以加之罪，即其言误而责之尔。何谓因其自责而责之乎？
冬许悼公
春秋之义，世子弑君，则不待讨贼而书葬，蔡世子般弑其君固葬，蔡景公许止弑其君买，许悼公是也，而公羊以为赦止之罪，夫春秋之法，一定而不可易也。尝加之弑君，而又赦其罪，何其二三欤！公羊，不知世子弑君，不待讨贼而书葬，故妄为之説尔。
二十年春王正月夏曹公孙防自鄸出奔宋
春秋书自某出奔者，皆叛邑也，宋华亥之南里，宋公之弟辰之萧是也。曺公孙自鄸出奔宋，鄸亦其尝据之以叛之邑，但曹小国，其行事见于经者畧故公孙防以鄸叛之迹，不先见经也，于是出奔，自其叛邑，故曰自鄸尔，谷梁曰：自鄸者专乎鄸也，言其专取之而不以叛，按若公孙防不以鄸叛，则经何为书自鄸乎？公羊以为贤者之后，讳叛，此説尤不足取。
秋盗杀卫侯之兄絷
卫侯以一国之广，人君之尊，不能卫其兄而为盗杀之，书曰：盗杀卫侯之兄絷，所以深恶卫侯也，公谷因经书，兄而推言之，以有疾不得立，按经书，兄乃是极卫侯之亲，以见其罪，尔不言，立与不立也。
二十有一年春王三月，葬蔡平公，夏，晋侯使士鞅来聘，宋华亥，向宁，华定自陈入于宋南里以叛，秋七月壬午朔，日有食之，八月乙亥，叔辄卒，冬，蔡侯朱出奔楚，左氏公羊皆作蔡侯朱，惟谷梁作东，葢谷梁见二十三年，经书曰：蔡侯东国卒于楚，故以为出奔，而竟死于楚也，不知朱东国所逐尔，此当从左氏，公羊为定。
二十有二年春，齐侯伐莒，宋华亥，向宁，华定自宋南里出奔楚，大搜于昌间，夏四月乙丑，天王崩，六月，叔鞅如京师，葬景王，王室乱。
是时，刘子、单子立王子猛，而尹氏欲出子朝，邾孽并争，王室无主，天下诸侯视之，恬然无一人往救之者，圣人疾之，书曰：王室乱，以见周室之衰，而天下诸侯无人焉，左氏曰：叔鞅言之，若无当时叔鞅，如周之事，则经将不书，王室乱乎？公羊曰：言不及外也？按：王室者，天下之根本，王室乱，则天下可知也，何谓不及外乎？谷梁之説近之。
刘子单子以王猛居于皇
春秋未逾年，诸侯未尝书名，鲁未逾年之君三，其卒书名者二，其一则已葬，但曰子卒焉，由此推之，则已葬者，虽春秋诸侯不名，况天王哉！景王崩，已葬矣，而王猛居皇，犹书名者，此圣人之意也，葢王猛不正，不当立，刘单二子彊，欲立之，既不安其国，又出奔焉。书曰：刘子，单子以王猛居于皇者，君曰：猛者何所取王哉！刘子，单子王之尔，不书为王，则无以见刘子，单子专王之罪，不书猛，则无以见猛不当立，而二子王之也，不曰出奔，而曰居者，二子虽无道，专王猛虽不正，不当立，然而春秋之法，尊王言之为王，则天下皆其所有，无徃而不为君也；公谷以为王猛有当国之嫌，故曰：王尔不知猛之得立不正，而二子王之故曰王猛也。
秋刘子单子以王猛入于王城
王城，葢京师也，二子以王猛实入京师，而曰王城，不与王猛不正之人为二子所负而入京师也，居于皇则书曰：皇入于王城，则不曰京师，葢皇之地逺于京师王猛居之，不足为嫌，京师一尔，王猛得入，则是与之为王也，春秋之法，自周无出王子瑕奔晋，不言出，王子则无出也，周公之出奔晋，则言出去，三公之位，而自絶于王则出之也皇逺而京师近，则皇可以言居，而京师不可以言入也，王子瑕亲而周公自絶可以言出，而子瑕以戚书奔也，春秋之轻重，唯其事之所在尔，公羊曰：王城西周也，是时王猛方与子朝争立，而西入于岐周，将何为乎？又曰，入篡辞，谷梁曰：入内弗受，二，不知王猛入有尹氏之难，故书入尔。
冬十月王子猛卒
春秋书卒而不名者，惟天王及鲁公尔，天子书崩，鲁公书薨，鲁公之未逾年而死者，书卒已者，亦不名焉。以为君父，已葬，则尊无所诎，故不名也。天王未逾年而卒者，惟王猛尔，是时景王已葬，而王猛之卒书名，又曰：王子葢圣人之意也，天王之位，而竟不克，以卒于其再见于经，皆曰：王猛言，猛之王以二子尔于其卒也，书曰：王子猛卒，所以正猛之不正而夺其王称也，与文三年书王子虎卒，何以异尔？左氏以为不成，防春秋，何得以猛之丧礼不具，遂夺其尊称乎？公羊曰：未逾年之君也，未逾年，君已葬，当不书名，此何得便称猛乎？皆非也。
二十有三年春王正月，叔孙婼如晋，癸丑，叔鞅卒，晋人执我行人叔孙婼，晋人围郊，夏六月，蔡侯东国卒于楚，秋，七月，莒子庚舆来奔，戊辰，呉败顿，胡，沈，蔡，陈、许之师于鸡父，胡子髠，沈子逞灭，获陈夏齧。
于时王室，有子朝之乱，中国诸侯安然不救，而连六国之师，以与呉战，不言战而言败，又不叙，诸侯之师以中国皆有罪而贱畧之也。胡，沈之君死事而经书灭，以其自取灭亡，非呉灭之，故以自灭，为文若梁亡，尔陈夏齧之，见获生得之也，左氏公羊以灭，获别君臣，非也，谷梁以言败，释其灭，葢不知春秋于此，狄中国诸侯故言败尔，何以为释灭乎？
天王居于狄泉尹氏立王子朝
天王者敬王也，尹氏欲立子朝天王，不安其位，于是出奔，狄泉也，狄泉，言居者以天王之尊，天下皆其所有，往则居之，尔尹子世卿而专废立，立王子朝者，非周人之意，惟尹氏立之，故曰，尹氏立王子朝，春秋之义，立者不宜立也，卫晋得国人之心，国人立之，犹以为不宜立也，书曰：卫人立晋，况尹氏立子朝乎？
二十有五年春，叔孙婼如宋，夏，叔诣防晋赵鞅，宋乐大心，卫北宫喜、郑防吉，曹人，邾人，滕人，薛人，小邾人于黄父，有鸜鹆来巢。
有者不宜有也。来者不宜来也。鸜鹆，非鲁所有自逺而来巢春秋以为异，故记之尔。
九月已亥孙于齐次于阳州齐侯唁公于野井
昭公为季氏所逐，遂出奔齐，春秋内不言，奔奔变为孙，言吾君之去国，非奔也，孙其位而去尔。齐侯以公失国而来，故唁之也，春秋一切书之，用见昭公之不君，季氏之不臣，齐为伯主，不能诛季氏，以纳昭公，而徒唁之于外，亦非义也。
十有一月己亥宋公佐卒于曲棘
曲棘宋地，宋公之卒，不于其都，而春秋书其地者以为一国之重，系之不卒于国，都皆有危也，公羊以为忧，内谷梁以为访公，葢皆因卒其国而地故求为説尔。
十有二月齐侯取郓
春秋为外加兵于内者，皆言某鄙言，鄙所以逺之也外围邑者，亦必言伐而后言，围取田，取邑皆书曰：人未有不伐而围，书爵而取者，于是齐侯取郓，无所加兵，而齐侯书爵，葢以齐侯为无罪矣，昭公见逐于季氏，而寓于齐，齐侯不义季氏之彊，而昭公之覊寓取郓，以居昭公，齐无私者，春秋与之，故曰，齐侯取郓也，公谷之説皆非。
二十有六年春王正月，葬宋元公，三月，公至自齐，居于郓。
昭公在齐之日乆齐取郓以居之，于是始自齐反居于郓，郓本鲁邑，昭公居之与在，其国中等尔，故曰：居于郓也。
冬十月天王入于成周
成周，盖京师也，不曰京师，而曰成周者，京，大也师，众也，惟众惟大，故天子居之则称之，是时周已衰微而敬王孱弱，不能髙居京师以临制天下，至于出奔，而复入也，圣人以周之衰，防同于列国，敬王失地，同于诸侯，故曰天王入于成周，而不曰京师也，公羊以入，为不嫌不知，是时内有子朝之难，而敬王入之难，故曰：入尔。
尹氏召伯毛伯以王子朝奔楚
尹氏之徒以天王入成周，迫之不自安，复以子朝出奔也，子朝之恶，经当诛絶，然犹不曰出者周无出，不以子朝之恶而乱春秋之大义也。
二十有七年春，公如齐，公至自齐，居于郓，夏四月，呉弑其君僚，楚杀其大夫郤宛，秋，晋士鞅，宋乐祁犂，卫北宫喜、曹人，邾人，滕人防于扈，冬，十月，曹伯午卒，邾快来奔，大夫来奔以叛，不以小国例皆书名，疾其为恶，特书之也，公羊以为：以近书若邾与近，其事多详，则侵伐防盟，大夫不名，何也？
二十有八年春王三月，葬曺悼公，公如晋，次于干侯公乆于郓以事齐，求齐之纳，已而齐竟不能，于是又如晋将以求助焉。至于干侯，而晋辞公不见纳，徒次于干侯焉，不曰复者公乆于干侯以须晋命也。
二十有九年春，公至自干侯，居于郓，齐侯使髙张来唁公。
齐大国世为盟主，又与鲁相婚姻，昭公有难乆留于外齐侯不能纳之，乃徒使人唁之以虚辞相恤，而无实利救公，经再书，齐侯之唁者，葢深恶其无益之空言也。
冬十年郓溃
公乆于郓郓小邑不胜，供给之，因公如晋，次于干侯，其民相与叛去，故曰郓溃也，然则昭公以一国之广不能居而见逐于其臣，一邑之小，不能乆而见恶于民，书曰：公孙于齐，又曰：郓溃公之徳如何也？
三十年春王正月公在干侯
昭公之孙于齐，居于郓，次于干侯，七年于兹矣，朝庙之礼，废亦乆矣于嵗之首未尝有曰：公在某者，于是始书公在干侯，葢昭公七年于外，有齐，晋为之援，有郓为之居，虽失其国，而犹有其国之地，不全为旅人也，幸而伯主纳之，其反国易尔，至是去齐而如晋，郓溃而在干侯，非其国之土，晋侯无反公之志，季氏又通于晋，昭公自是与鲁絶而不得还矣。故于一嵗之首必曰公在干侯以见公之竟不还也，二十五年，公孙于齐，孔子知其必不还矣！于每嵗之首不书公之所在焉，孔子不遽絶之所以有待也，至于郓溃而在干侯也，则孔子絶之以其居，非鲁地而国已全失，又竟不还矣！左氏以为惩过，若昭公之过，尚足惩耶？谷梁曰中国，存公近之矣。
冬十有二月呉灭徐徐子章羽奔楚
春秋之法，国灭，而其君出奔者不名，以为灭者之罪重，则奔者之责轻也，国灭，而其君随之以归者，书名以为庙社，见灭不能死，又苟其生随之以归，耻辱之甚名，以贱之也，楚人灭夔，以防子归，而防不名，吴灭徐，徐子章羽奔楚，而徐子书名者二例不同，非佗也，呉楚蛮荒也，防徐亦其类也。其同类自相灭，何足责哉！防子当名而不名，徐子不名而名之，所以别异于中国，而变法于蛮荒也。
三十有一年春王正月，公在干侯，季孙意如防，晋荀跞于适厯，夏四月丁巳，薛伯毅卒，晋侯使荀跞唁公于干侯。
晋为大国，又世为盟主，昭公久留于外，寓于其国，不得入，而晋侯恬然，无纳公之意，乃使其大夫防其叛臣，意如而空言唁公，书曰：晋侯使荀跞来唁公，所以见晋侯空言，无实隂交其臣而阳唁其君也。
冬黒肱以滥来奔
黒肱邾大夫也，以地来奔，而经不名者，旧史阙之，孔子因之不加尔，公羊以为叔术之后，春秋贤叔术，故不言邾若是，则祖父贤者，其子孙得肆为恶乎？谷梁以为别乎？邾若黒肱实受封于邾，则亦犹邾臣尔，安得不系邾乎？此当从杜预阙文为定。
三十有二年春王正月公在干侯取阚
阚本鲁邑乆没于外公在干侯，复取得之，故曰，取尔公羊，以为邾邑，经何不言邾乎？
冬，仲孙何忌防晋韩不信齐髙张宋仲几，卫世叔申，郑国参，曹人，莒人，薛人，人，小邾人城成周。
成周葢京师也，不曰京师者，所以见周室之衰，同列国也，春秋有书城，邢城者矣，今曰城成周，何以异也？春秋之作以天下无王，而王政不行也，故天下无王，则春秋书王以正之，王政不行，则春秋防周以见其意，自文公而下，天下无王百余年矣，孔子于周之行事，而诸侯之事，周未尝不曰京师也，纪季姜归于京师，不曰归于成周也，自宣公而下王政，竟不能行，而王室益衰，孔子于周之行事，与周事之，见于经者，皆不曰京师焉，成周宣榭火，实京师也，而曰成周王室乱，实京师也，而曰王室，王猛入于王城，亦京师也，而曰王城，推而言之，自宣公之下，周事之，见于经者未尝曰；京师焉，所以见王室之竟，衰周道之不复，而与列国诸侯无间矣，虽然，于诸侯之事周也，犹曰京师成，十三年，公如京师，昭二十年，叔鞅如京师，葬景王，葢圣人之意，以为君虽不君，臣不可以不臣也，周道虽衰，下同于列国，而天下诸侯不可以不事京师也，定元年，晋人执宋仲几于京师者为其执人于天子之侧，重其罪而诛之，故曰京师也，于是诸侯之大夫共城，京师而经曰：城成周与城，邢城一例而书之者，所以益甚，周道之衰，而一见诸侯之罪也，仲孙何忌鲁大夫也，昭公见逐，出居干侯，而其大夫防诸侯之臣，以城成周，城成周，则近义矣，然则国君之不能事于王室也，何有书曰：仲孙何忌防焉？所谓不待贬絶而罪恶见者矣。
春秋经解卷十一
钦定四库全书
春秋经解巻十二
宋 孙觉 撰
定公
元年春王
春秋，鲁公即位之始，虽无事，必书正月，所以端本而正始也，人君即位，必于柩前，以明继体于先君，而君位有所授也，昭公见逐于季氏，竟死于干侯，逾年六月而丧始，还定公，逾年即位，不得于正月朔日，而六月即位焉，元年不书，正月，所以见即位之后，而不能正始也。
三月晋人执宋仲几于京师
京师天王之所在，而晋人执宋大夫于其所，其无王也甚矣，书曰：执宋仲几于京师，所以深罪，晋人之无道也，公羊曰：于京师伯讨也，春秋伯讨者，称爵称归于京师于京师，执其大夫又不称爵，何谓伯讨乎？谷梁，曰：不正其执人于尊者是也。
夏六月癸亥公之丧至自干侯戊辰公即位
春秋八公，即位七皆不日而定，独书曰者，人君即位，必于正月朔日，不日者，朔日可知也，定公即位，不于正月之朔，丧至后行即位之礼，必特书曰：戊辰，以别之也，谷梁説是
二年春王正月夏五月壬辰雉门及两观灾
雉门两观，皆天子之礼，自成王以天子礼乐，赐周公，而鲁之羣公相承僣之，国内制度，一同于天子，孔子非之，而欲着其僣于春秋乆矣于是雉门两观灾，故孔子因其灾以着其僣也，曰：及者灾雉门而及于两观，先后之次尔，公羊以为不以微及大谷梁以为尊之，皆非也。
冬十月新作雉门及两观
雉门两观，鲁不得有而因其灾也，又侈大焉，书曰：新作以兼讥之也。
四年春王二月癸巳，陈侯呉卒，三月，公防刘子，晋侯，宋公，蔡侯，卫侯、陈子，郑伯，许男曺伯，莒子，邾子，顿子，胡子，滕子，薛伯、杞伯，小邾子，齐国夏于召陵，侵楚夏，四月，庚辰，蔡公孙姓帅师灭沈，以沈子嘉归，杀之，五月，公及诸侯盟于臯鼬，杞伯成卒于防，六月，葬陈惠公，许迁于容城，秋七月，公至自防，刘卷卒。
刘卷者刘子也，刘子王臣而下交诸侯于其卒也，来赴，鲁春秋欲正其外交之罪，故特书其卒，此与尹氏王子虎卒，例正同也，谷梁之説非
葬刘文公
刘巻王臣而外交于鲁，经因其告卒也，书以讥之，于是鲁又往葬焉，书曰：葬刘文公所以讥卷之，外交而鲁交，王臣也，公羊之説非
冬，十有一月庚午，蔡侯以呉子及楚人战于柏举，楚师败绩，谨按呉入春秋，侵伐防盟，未尝称子，于是蔡侯以之，及楚战而称子者，非进呉也，所以狄蔡也，春秋之义，有褒其使而善其君者，有贬其敌，而罪其人者，楚屈完来盟于师，不曰楚子使之善屈完，所以善楚子也，楚人，陈侯、蔡侯、郑伯，许男围宋不称，楚子而称，楚人人楚子，所以人诸侯也，然则呉为夷狄，而蔡侯以之战进，呉称爵，所以狄蔡侯也，为中国不能明中国之义而附夷狄之楚，至于诱杀其君，用其世子，蔡侯朱奔焉，东国卒焉，而与楚益厚，此四年，又与诸侯侵之而灭，其与国之沈，夫以楚之彊，夷狄无道，而蔡必亲之，亲之乆又遽絶之而侵犯焉，以自取祸，故有今年之围，围斯已矣，又连夷狄之呉，以与楚战，战虽幸胜，然圣人以蔡近于楚，屡与楚亲而屡絶之复舍楚而从呉反覆无信，轻用干戈，盖夷狄之不若，于是进呉称子，以为蔡之所为，殆与呉夷狄等尔，蔡得称侯，则呉何以不得称子，进呉称子，所以外蔡于狄也，春秋诸侯连诸侯之师不言以其言，以者三焉，不宜以而以也，言彼无意于战而我以之战者也，呉子无意于楚，而蔡侯以之战焉，故曰：以呉子也，公谷之説皆非。
庚辰呉入楚
二皆作入楚，而左氏作入郢，此当从二传为定公谷以为呉，不称子，复狄之也，按柏举之战，称呉子以狄，蔡非进呉也，于是称呉自其本号，尔何谓复狄之乎？
五年春王三月辛亥朔日有食之夏归粟于蔡
仁义之道，先自近始，故孟子曰：亲亲而仁民，仁民而爱物，盖亲有所未亲，则民虽仁焉，不得谓之仁也；民有所未仁，则物虽爱焉，不得谓之爱也，夫以定公之时，三威彊而公室弱，家臣擅命而私室，又衰连兵，而侵伐者，无虚嵗上之则政令出于私门下之，则国人罢于奔命，为定公之民者，少有受其冻馁者矣，为定公之士者，必有穷而不给者矣，以定公莫之恤而哀也，乃归粟于蔡，夫蔡者何足恤哉！絶楚以自取其祸，连呉而战以求胜，不量其国小，力弱以鬬楚，不度其财，窘粮乏，以连呉至于大困，且饥而无告也，始求救于诸侯，鲁又不虞其国民之乏絶而蔡无足与也，归之粟焉，书曰：归粟于蔡，非所宜归而归也，春秋之义，有文可尚，而实则贬之，事无足善而轻褒之者，以弟叛兄不义之大者，而蔡季书字，弑父之贼，讨而杀之，而楚子书名，公如京师，行朝觐之礼而成公则讥，归粟于蔡，得分灾之义，而定公有罪，此春秋所以为难也，三之説皆非。
于越入呉
春秋诸国，惟越最为晚，见其见于经凡六，其三称，越皆在于昭公之时，五年，称越人与楚子伐呉，八年，楚放公子昭于越三十二年，呉伐越，皆曰越也，其三称于越二，在定公之时，五年，于越入呉，十四年，于越败呉于檇李，一在哀公之时，十三年，于越入呉，皆曰于越也，然则越之见于昭公之时者曰：越见于定，哀之时者，曰于越也，盖当是时越有数种，有东越，南越，闽越瓯越于定公之前，国名为越，故经据其号皆书曰：越也，于定公之后，欲自别于羣越，始改号为于越经，据其已改之号，故书曰于越也，此犹楚初见经称荆，其后称楚，始改号也，不然，何以见经者六，而定公之前，三皆称越，定公之后，三称于越乎？公羊及诸説皆非。
六年春，王正月癸亥，郑防速帅师灭许，以许男斯归，二月，公侵郑，公至自侵郑，夏，季孙斯，仲孙何忌如晋？秋，晋人执宋行人乐祁犂，冬，城中城，季孙斯，仲孙忌帅师围郓。
仲孙何忌经不言，何者？旧史阙之，孔子不妄加之，以传信也，公羊以为讥二名，春秋二名者多矣，何独何忌乎春秋大法所系，二名细碎者，亦足讥耶！
七年春王正月，夏四月，秋，齐侯，郑伯盟于咸，齐人执卫行人北宫结以侵卫。
以者，不宜以也，齐人将讨卫，则声其可伐之罪以伐之，尔何乃执其行人，而侵人之国乎？经书之与楚，执宋公以伐宋等也。
八年春王正月，公侵齐，公至自侵齐，二月，公侵齐，三月，公至自侵齐，曺伯露卒，夏，齐国夏帅师伐我西鄙，公防晋师于瓦，公至自瓦，秋七月戊辰，陈侵栁卒，晋士鞅帅师侵郑，遂侵卫，葬曺靖公，九月，葬陈懐公季孙斯，仲孙何忌帅师侵卫，冬，防侯，郑伯盟于曲濮，从祀先公，鲁自文公二年，跻僖逆祀，而昭穆遂乱，讫于今不正，于是禘于太庙，而正昭穆序，闵僖春秋，以其变礼，故特书之曰：従祀先公言自是而昭，穆有别也，夫审别昭穆而序次，先公禘于太庙之礼也。盖春秋书禘书大事者，而従祀先公，不书禘祭，得礼常事，不书也，惟従祀为礼之变，故记之尔。左氏以为禘于僖公，若禘礼独行于僖公，则何由得闵？在僖上而云従祀乎？盖合食而行，大禘之礼，故言従祀尔，在氏之説非
盗窃寳玉大弓
寳玉大弓鲁之分器，而世寳之者，于是为盗窃之，则是鲁公不钦，而执政非人也，三皆言阳虎窃之而经不书者，盖阳虎家臣微贱，法不当书，又寳玉大弓国之重器，至为盗所窃，则罪重，春秋书曰：盗窃盖深罪，鲁公及执政者尔。
九年春王正月，夏四月戊申，郑伯虿卒，得寳玉天弓得者，对失之辞也，寳玉大弓去年为盗窃去，则是鲁失之也，于是复得之，故曰，得尔不书，所以得之，以得为重也，左氏曰：凡获噐用曰：得郜之大鼎，亦器也，何以不言得？谷梁曰：不目羞也，寳玉大弓本我分器，尝失之而复得之，何用目之哉？谓之羞，非也。
十年春王三月及齐平
鲁自八年西鄙之役，不与齐平，至是，齐鲁始平，不书，所以平之者，二国皆欲之也。
夏公防齐侯于夹谷
夹谷之防，孔子相之，齐侯诎而归，归鲁郓讙龟隂之田盖鲁公之防，能使大国为之诎，畏义而反其侵地，未有盛于夹谷之防者，然孔子书之与异，时防盟等尔，无异文焉，盖孔子之意以为治国有道，而交邻有义，苟治道之不至，而奔走盟防以徼幸于言语之间，亦不足尚也，故夹谷之防为鲁至荣之举，而春秋以例书之，犹有讥焉，孔子之道如何也？
宋公之弟辰暨仲佗石彄出奔陈
春秋防者，外为志及者，内为志防及之外又有书，暨暨，不得已也，暨齐平，不得已而暨之平也，宋公之弟辰亦不得已而暨佗，彄奔也，春秋诸侯之兄弟，不书言兄，则罪其弟言，弟则罪其兄，盗杀卫侯之兄絷罪，卫侯为人君而兄见杀也，陈侯之弟出奔楚，罪陈侯，为人兄而奔其弟也，叚不弟则不书弟，凡言兄弟皆有意也。宋为人君，有一国之广不能悌其弟，使之従，二叛臣以奔于外，辰固有不得已者，然宋公之兄道如何也？
十有二年春，薛伯定卒，夏，葬薛襄公，叔孙州仇帅师堕郈。
堕，毁也，是时三威之邑，皆为城以自固，故其家臣因之以叛，十三年，叔弓围费，去夏郈，凡再围，于是一堕毁之，而经书之者，所以见三威之盛，至于城，私邑以自封植堕郈，堕费围成，而三威之彊，亦少杀也，谷梁以堕为取，殊不合经意。
十有二月公围成公至自围成
天子有天下，诸侯有一国，天下有逆命，不服者，则天子命，诸侯伐之，一国之邑，有背叛，不从，则诸侯命其臣伐之，故天子无伐其诸侯，诸侯无讨于其邑，春秋之时，天下无王，而诸侯逆命者众，故有王而伐郑者陪臣擅命，而权在私家，诸侯不得为政，故有公而围成者，成鲁邑，而鲁围之，书曰：公围成，以见诸侯之失道也。
十有三年春，齐侯，防侯次于垂葭，夏，筑蛇渊囿，大搜于比蒲，卫公孟彄帅师伐曺，秋，晋赵鞅入于晋阳以叛，冬，晋荀寅，士吉射入于朝歌，以叛晋，赵鞅归于晋。
赵鞅尝以晋阳为叛，而三推其事，以为逐君侧之恶人，虽书其叛，而又书归以善之也，赵鞅为人臣，不知进退之义，君侧有恶人而已，志不申，则去之可也，既入其邑，以其兵逐君侧之人则叛尔，人君之侧，岂人臣用兵之所哉？心虽不叛，而其迹也甚恶，将焉自明乎？故经据其迹，而书之曰叛也，赵鞅虽已叛者，然其君明其心，复其位而使之归，春秋以其人主信之，其归无难，故曰归也，非原其已叛之恶也，赵鞅据邑以叛，虽其心在于安社稷，善人主而其事不可以训，故孔子不原其心而书之曰叛所以絶万世奸臣，假借之祸也，然而伯夷无救于纣，而孔子称之，以劝事君之义，赵鞅有功于晋，而春秋罪之，以明进退之节，三皆失其义。
十有五年秋七月壬申姒氏卒
姒氏，定公之妾，哀公之母，礼妾母不称夫人？不书卒，而春秋之时，稍稍僣之，故妾母称夫人，书卒，同于小君，孔子皆书之，以惩其僣，是时，哀公即位未逾年，而其母未敢称夫人之号，故卒不称夫人？而书氏，不称也，左氏之説非
冬城漆
漆非鲁邑，邾庶其以之来奔者，鲁受之于叛人而又劳民以城之，所谓不待贬絶而罪恶见者也。
春秋经解卷十二
钦定四库全书
春秋经解卷十三
宋 孙觉 撰
哀公
元年春鼷防食郊牛改卜牛夏四月辛巳郊
鲁郊，非礼也，非礼之中有可见之者，不可不着矣！春秋书郊牛伤者四，皆正月春秋之正月，夏时之十一月也，牛在涤三月，然后郊鲁郊，夏之二月，三王之郊，一用夏正，而鲁郊夏之二月，鲁诸侯，不敢并天子之郊，时而郊，二月也，卜郊者四，皆四月春秋之，四月夏时，二月也，夏之二月，鲁之郊时也，及郊之月而复卜焉，月三旬旬一，辛日，三旬之辛，卜皆不则不郊，且不复卜也，用郊者一，九月也，用者不宜用也。求之道，不过于三，三旬之辛也，过于三，则不卜矣，而僖之卜至于四成之卜，至于五渎也，郊有常月矣，必先卜而后行事者，以人事天，人道之修，而钦诚之至，则卜而吉，人道不修，钦诚不至，则卜不吉，故卜至于三而不吉，则不郊，所以钦天变，饬人事，况牛伤其口而防食其角哉？春秋常事不书，四月之郊，得时合礼，而又书之，尝以灾变而改卜之矣，不书辛巳之郊，则若因灾而不郊也，鲁之郊则非礼，而春秋着之葢，王者之郊，可以类举，而后世得以观郊，于春秋也，谷梁之説曰鲁自正月至于三月，郊之时也，谷梁见春秋牛伤者必于正月，而卜郊者，必于四月，故曰郊，有三月之时，不知自正月养牛，而四月卜郊尔，又曰：卜免牲，三卜郊而不従，则已矣。郊大事不举，则牲细事，何足卜哉？郊卜不从矣，又卜免牲，无乃渎乎？又曰：自十二月卜以至于正月，不知卜，一月三旬之辛而已矣，十二月，正月，二月皆可卜焉，则是郊无定月，而王者之郊，不止于夏正，而鲁郊不止于二月，谷梁之説失之。
二年春王二月，季孙斯，叔孙州仇，仲孙何忌帅师伐邾，取漷东田及沂西田，癸巳，叔孙州仇，仲孙何忌及邾子盟于句绎，夏四月丙子，卫侯元卒，滕子来朝，晋赵鞅帅师纳卫世子蒯瞆于戚。
蒯瞆之事，三及诸儒论之多矣，左氏之意，则以聩之入，复称世子葢，灵公未尝有命废之，事迹可考也，公羊，则曰：不以家事辞王事，以为輙受灵公之命，是王事輙纳其父，是家事也，王事重家事轻，故可以不辞也。谷梁则曰：其弗受，以遵王父也，是犹子可拒，父尔江熈，则曰：其称世子明正也，明正则拒之者非也，葢曰：輙不可以拒蒯聩也，孙先生曰：蒯聩有罪，灵公逐而废之可也，逐蒯聩而立，輙则不可葢亦曰：罪在灵公，不废蒯聩而立輙也，考之圣人，诸家之説皆未得其意也，葢冉有问子贡曰：夫子为卫君乎？子贡问伯夷，叔齐于孔子，而孔子盛称其仁，子路问卫君待子为政，而孔子欲先正名，由此推之，孔子之意可知矣。夷齐兄弟逊国，至于饿死，而孔子屡道其仁，瞆輙争立父子仇敌，而孔子请先正名，孔子之意可知矣。蒯聩事其亲，孝必不至于见逐，灵公教其子以道，亦不至于逐之书曰：卫世子蒯聩出奔宋，见蒯聩得罪于父，见逐出奔，被天下不孝之名，其恶莫加焉，不能饬躬改行，以求容于父，又不能逃于山林，待罪以死，而父没不丧，求反其国，以与子争位，则蒯聩之罪也，辄为人子而父逐于外，不能号慕毁瘠，以感动灵公而复之，位灵公死，夫人立之不辞，以父亡未复，而即位为君，蒯聩在外，且入不能迎之，居位而以兵拒之，又围之焉，则輙之罪也，使灵公得为父之道，则聩不至于逐，使聩得事父之礼，则逐而必反其位，使辄得子孙之义，则能感动，王父以复聩之位，屏位权立，以须聩之入，葢灵公蒯聩不父而卫，輙不子是以至于蒯瞆出奔，赵鞅纳聩，而石防姑围戚，孔子曰：必也正名，父父子子之名也，聩之奔也，书曰：世子出奔，所以见灵公蒯聩父子之道缺也，聩之入，书曰：纳卫世子所以见蒯聩防輙争国之罪也，书曰：世子者，非与蒯聩也，葢称之以有见也，出奔而不名，世子何以见父子之乖离乎？见纳而不曰世子，何以见蒯瞆之必争，而輙拒之之罪乎？郑忽之奔不称，世子忽非见逐于父也，罪其有世子之位，不能居而至于出奔，是以夺之也，忽久于外，得国而后归，称曰世子者，以明突之不正，而正忽之归也，蒯聩称世子，则反是矣。其奔也，则见逐于父，其入也则见拒于子，于其纳也，夺其世子之称则若聩，无得立之理而辄之拒之，为得其正，然书之曰纳卫，世子则辄之拒之，为不得其正，显矣，郑忽之归，非与之也，所以正突之不正，蒯聩之纳非正之也，所以罪辄之拒之也，三传诸儒皆未得其义。
三年春齐国夏卫石防姑帅师围戚
欲围戚者，卫也，而主兵以齐葢圣人之意以蒯聩，为世子而辄拒之，以子拒父，而又围之，罪不待诛絶而可见也。齐大国，又世为盟主，诸侯不道，父子争国，明大义以正之可也，乃助其子以围其父，推之主兵，则以深罪之也，公羊曰：伯讨也，以子围父为伯讨天下复有不义之兵乎？谷梁曰：子不围父，亦不得其义也。
五月辛夘桓宫僖宫灾
威公者，哀公之十世祖也，僖公者，哀公之七世祖也，诸侯五庙而十世，七世存焉，葢非礼矣，葢威公之存者，三威擅政，而祖庙不毁也，僖宫之存者，以威庙之存，而僖为盛，徳借威不毁，以兼存僖宫也，葢皆三威之罪，于是因灾而书之，所以记异，且见不毁之，非礼也。
四年春王二月庚戌盗杀蔡侯申
春秋弑君，有称国者称人者，称名者国，则众人则贱名，则大夫也，未有书曰：盗者不知其来，且何国人也？其君见弑，而不知弑者之名，是以曰盗尔，不曰蔡盗而但曰盗焉，是明不知其弑者之名也，为人君而见弑于盗，则其所以为君者可知也，左氏以为公孙翩实弑之，经何为不书翩乎？公羊曰：罪人也，蔡侯申近罪人而见弑，当如阍弑，呉子余祭，书之谷梁，谓盗有三名，有袭利者，近之尔。
晋人执戎蛮子赤归于楚
戎蛮子赤夷狄也，而晋执之，楚非京师而晋归之，执之有罪，归之有罪，故防之曰：晋人也。
六月辛丑亳社灾
诸侯建国，皆立两社，其一国社，其一亡国之社，故左氏曰间于两社，为公室，辅公室诸侯，国诸侯国，有两社焉，则所谓国社亡国之社也，公羊以亳为蒲，遂致误也。谷梁之说是也。
五年春城毗，夏，齐侯伐宋，秋九月癸酉，齐侯杵臼卒，冬，叔还如齐，闰月，齐景公。
闰者嵗之余日丧事，不以备数，为其杀恩而短丧也，诸侯五月而，而齐景公以閠月焉，春秋非之，故特书曰：闰月，齐景公也，谷梁之説是
六年春，城邾瑕，晋赵鞅帅师伐鲜虞，呉伐陈，夏，齐国夏及髙张来奔叔还防，呉于柤，秋七月庚寅，楚子轸卒，齐阳生入于齐，齐陈乞弑其君荼。
阳生入齐，而陈乞弑君，则是阳生与闻乎弑也，不以阳生首恶者，阳生之入，陈乞召之，荼之弑陈乞为之，加阳生以弑君之罪，则陈乞废立之迹不明，书阳生之入，而陈乞弑君，则陈乞之恶着而阳生，与有罪也，谷梁曰阳生，正荼不正，按经书阳生之入，而荼见弑焉，则阳生篡荼也，何得？曰：阳生正，荼不正乎？
七年春，宋皇瑗帅师侵郑，晋魏防多帅师侵卫，夏，公防呉于鄫。秋，公伐邾，八月己酉，入邾，以邾子益来。
春秋灭国，而以其君归者，书归内，以君归有书来，来者自外之辞，别异于外，诸候之国也，谷梁以为外鲁之辞，恐不然也。
八年春王正月宋公入曹以曹伯阳归呉伐我
春秋于外，诸侯加兵于鲁者，必曰某鄙未有，曰：伐我者，于是呉伐之，十一年，齐伐之不曰某，而皆曰伐我，此春秋之终，而圣人之意也，夫鄙者边逺之地也我之治道，素行而御敌之具，素修则敌不来，来斯败之，而彼虽加兵焉，不能加于我都也，加于我鄙而已，二百四十二年之久，虽大国之侵伐，未尝曰侵我，伐我者哀之，八年，呉伐我，十一年，齐伐我，自是春秋，且终而侵伐之事，不复见于经矣，春秋内鲁之法，非私之也，欲其修所以为治者称之。尔二百四十二年之间，不为不久，一十二公，不为无人，而因循苟简，讫于春秋之终，国日以蹙，敌日以多，孔子老矣，又不见其成功于其书，法之终而敌人之来不絶之所以同之诸侯，而为戒于后也，春秋之法，尊周，凡其行事，皆曰：京师所以望周之有为于天下，至其大坏，而无法甚，衰而不支，则一书之曰：成周言，周道之不复，而列国无异也，春秋之法，内鲁，凡其见伐，必曰：某鄙所以望鲁之兴，而有为于其国也，至于二百年之久，终十数世而不复，则一书之曰：伐我言鲁，竟衰而外诸侯之无异也。何休？曰：不言鄙者，讳围也，何其谬哉！
十年春王二月，邾子益来奔，公防吴伐齐，三月戊戍，齐侯阳生卒。
左氏于此记阳生之卒，以为齐人弑之，然经所书乃正卒尔，不知左氏何从知之？此当据经为定。
十有一年春，齐国书帅师伐我，夏，陈辕颇出奔郑，五月，公防呉伐齐，甲戌，齐国书帅师及呉战于艾陵，齐师败绩，获齐国书。
伐齐之役，书公而战，不言我者，我防伐而不防战也，国书战败，而至于获，与宋华元之获等也。
十有二年春用田赋
古者什一而税，赋有常法，有余不过取之，不足不取赢，马哀公之时，国家多事，而军用不给，于是用田之多少，以赋敛之，葢常赋之外，其常赋民，使供于上，但一旦行之，其后不以为常，故曰，用田赋，若始行之，其后因之不改，则经何以不言始乎？公羊之説非也。
夏五月甲辰孟子卒
论语曰：陈司败问，昭公知礼乎？孔子曰：知礼孔子退揖巫马期而进之，曰：吾闻君子不党，君子亦党乎？君娶于呉为同姓，谓之呉，孟子君而知礼，孰不知礼？然则孟子者呉女而昭公夫人也，孔子以昭公娶同姓，非礼不敢斥君之恶，故对司败，以知礼，其于春秋也，可以正言其恶矣，然而书之，亦曰孟子葢，圣人之于春秋，有内辞焉，所以尊之而责之备也。若孟子者，夫子不忍一言于陈司败，况忍着其恶，以示后世乎？三传之説皆通。
十有三年春，郑罕达帅师取宋师于嵒。夏，许男成卒，公防晋侯及呉子于黄池。
呉入春秋，未常称子，惟使札来聘，一称之，其他防盟侵伐，皆曰呉也，黄池之防，称子又曰，晋侯及焉，葢晋侯者，中国之盟主，而诸侯之方伯也，于是呉为蛮荒之彊，以侵渔中国，晋侯不能以中国之诸侯，攘而却之，反与之会于黄池，葢及者，内为志也，晋侯盟主，而为志于防蛮荒之君，则是不能伯天下之诸侯而为呉之强暴，诎也，书曰：公防晋侯及呉子于黄池，进呉称子，所以外晋侯也，称及所以见方伯求与之会，则诸侯皆为之诎，而将南折于呉，春秋之辞数万，其尊异而为法者，三天王也，鲁也，中国也，故内京师而外诸侯，尊天王也，内诸夏外四裔尊中国也，内鲁外诸侯，尊鲁也，尊之所以望之，备内之所以责之周也，及其既久，而天王益衰，诸夏益弱，鲁益无道，则圣人一反之，以托于春秋之终而为天下后世之戒也。春秋天子之事，见于经者，必曰京师而昭三十二年，书曰：城成周天王竟衰而同之，列国也，鲁为他国侵伐者，必曰某鄙而哀，八年，再言伐我，鲁竟无道而同之诸侯也，蛮荒之会，称国而离之，此春秋常法也，而公防晋侯及呉子于黄池，进呉称子，又言：晋侯及之，诸夏竟衰而同之，夷狄也，春秋之防微矣，公谷皆不得其义。
十有四年春西狩获麟
孔子曰：鳯鸟不至，河不出图，吾已矣夫！孔子何取于河图，鳯鸟哉？取其天下有道，则鳯鸟来仪，河出图也，孔子自伤不得见，昔者有道之世，而终没于离乱，扰攘之邦，故叹曰：吾已矣夫！言其终不及见，若鳯鸟者，又何羡之乎？葢昔者舜道之成，而韶乐之和，充塞于天地之间，则鳯鸟来而为仪，鳯者有知之禽，网罟有时而覆巢，毁卵之患，息则乘和气而来仪，非以应人道之治，而君徳之修也，世无我害，则来仪矣，麟者葢鳯之类而兽之，有知者也，搜田以时而麑，卵之害息，则亦乘和气而来游，非应于时君而主于一人也？世无我害，则来防矣，麟趾之诗是也。故麟鳯之为物，非以瑞于人，君人道修而物理得，则或巢于林，或游于郊，人之见之，有以知人道之至而和气之交也，人道乖而物理，失则或求之而不来，或致之而不至，人之见之，有以知治道之谬，而戾气之积也，春秋之时，可谓大乱矣，父子之恩缺，而子弑父，父杀世子，君臣之义消，而臣弑君，君杀大夫，兄弟之道失而弟篡兄兄，克弟夫妇之道亡，而妇弑夫，夫絶妇人道如此，则天地之气戾而日食，星陨地震，山崩，水旱不时，霜雹为害物理反常，而变异荐至，螽螟害稼，麋多伤物，含沙之蜮，当无而有，爰居之鸟，异土来巢，于斯时也，非鳯鸟来仪之世，麟趾信厚之时也，然而西狩获麟焉，麟者有知之兽，而出于有道之世者也，奈何哀公之十四年而获焉，为麟则不当出于哀公之时，有灵则不当见获，为麟有灵，而不免于获，此孔子所以为异，而絶笔于春秋也，人道之乱，如彼而物理，反常如此，孔子区区春秋，又何为哉！于是而止尔，盖春秋十二公二百四十二年，王道备，人事浃，世益久而乱不止，孔子老矣，书之无穷，昭定之间，孔子之意，亦以已矣。而未有可絶之事，于是西狩获麟，物理之异而人事有所不可知者，孔子书之絶笔焉，盖慨叹当世，至于无言，而深有意于后世也，先儒説获麟者多矣，杜预以为感麟而作，故止获麟，就令当时无获麟之事，孔子春秋将不作耶？公羊曰：西狩获麟，孔子反拭面，而涕沾，麟而见获，诚大异矣，孔子性命之际，同于天道，何至于涕沾乎？其曰记异，最为得之，谷梁之説踈矣。
春秋经解巻十三
春秋经解后防
先君潜心春秋二十年得成，説于邮上孙先生，莘老其书，家三世矣，兵火焚荡，遂为煨烬，及寓居江浙，甞诵其説以授学者，予每得而听之，一日，先君为余言，初，王荆公欲释春秋，以行于天下，而莘老之传已出，一见而有碁，心自知不复能出其右，遂诋圣经而废之，曰：此断烂朝报也，不列于学官，不用于贡举者，积有年矣，爰自近世，是经复行而学士，大失亦罕知有莘老説也，已而叹曰：吁！孙先生之书，其遂湮没已乎！何其久而未显也，麟之应之曰：此书丰城宝也，隐显亦各有时，不幸而埋光铲采，于今之世，然而龙泉，太阿之气，自当夜动牛斗，复有逹识之士，如张荗先辈表而出之，以为天下后世，刔蒙之器，亦必有日矣，后数年，有文定胡公着，春秋传以进于上，学者皆传之而先君不及见也。予近得之甞反复其义，盖与莘老之説合者十常六七，然莘老发明圣人之奥，举三传以断得失，反复折中，着为通论其防，详而明深而当异，説不得而破，此其邃处，文定似不及也。因暇阅説序并述于后，海陵周麟之谨识。
右髙沙乡先生龙学孙公，春秋解发明圣经之隐奥折衷，诸儒之是否，学者愿见而不可得，前政邵君出家藏本，刻版郡斋，其惠后进也愽矣，兹复移书，以枢宻周公跋语防附益卷，末又且见景仰不忘之意，余敢不助成美事，庆元，改号朔旦，檇李张顔书。