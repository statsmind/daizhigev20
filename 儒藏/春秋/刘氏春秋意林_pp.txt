钦定四库全书    经部五
春秋意林      春秋类
提要
【臣】等，谨案春秋意林二卷宋刘敞撰宋史，艺文志作二卷，王应麟玉海作五卷，马端临经籍，考则并春秋权衡，春秋春秋，意林总题三十四卷，今考权衡，寔十七卷，寔十五卷，合以意林二卷，正得三十四卷，与宋志合，则玉海作五卷，写误也。元呉莱常作是书后序云：刘子作春秋，权衡自称书成，世无有能读者至意林，犹未脱稿，多遗阙，今观其书，或仅标经文数字不置一词，或草草数言文不相属，而下注云云，二字或一条之下，别标他目一两字，与本文逈不相闲，或佶屈聱牙，猝难句读，或仅引其端，而词如未毕，其为随笔劄记，属稿，未竟之书，显然可证，莱所説诚不诬也，又敞既苦志，研求运意深曲，又好雕琢其词，使在可解，不可解之间，然考叶梦得石林，春秋称不知经者，以其难入，或诋以为用意太过，出于穿凿，然熟读深思其间，正名分别，嫌疑大义，微言灼然，圣人之意者，亦颇不少，文体之澁，存而不论可矣，乾隆四十五年二月恭校上。
总纂官，【臣】纪昀，【臣】陆熊，【臣】孙，士毅。
总 校 官【臣】陆 费 墀
钦定四库全书
刘氏春秋意林卷上    宋 刘敞 撰
贵本
元年春王正月
隠不正而贤
盟于蔑
克段于鄢
或不与使而不称使或与之使而不称使
防戎
君子之行礼，有过于厚，无过于薄者也，归惠公仲子之赗，何以为非礼。
有不可朝而不与朝，祭伯来是也；有不能朝而不与朝，介葛卢是也，【云云，】均寰内诸侯也，萧叔使人得言聘，祭伯亲之，犹不言朝。
州吁
石碏
观鱼于棠人君者
考仲子之宫与其成之与曰与之【武焬】
初献六羽，以其言初也是将复有终也，以其言六也。是将复有八也。春秋纪人事莫隆于君亲，君亲之过，必为之隠至于僭主畔，君虽不斥言其失，犹迂其意，防其词，此乃臣之所以谏君子之所以事亲也。
孔子曰：礼乐征伐自诸侯出，盖十世希不失矣；自隐公始者也，众仲之意，欲遵君荣亲也，与圣人同而反，陷之不义，以渐其祸，其所见者，近也。
君子之为国，不恃天之无灾不恶，物之有灾者也，其记有年螽螟，何邪？
输平
宋人取长葛，何其疾之也，舜之伐有苖，文王之伐崇，滕侯卒，犹周行人之禁僭也，卫文公朝于周，称曰：卫侯辟疆，【云云】。
齐侯使其弟年来聘，齐侯非不爱其弟也，迷于其义，迷于其义，故以爱为害矣。
戎伐凡伯于楚丘，伐者以上讨乎下者也，执者以正治乎？不正者也。凡伯虽不能死，而戎安得而伐之，而执之也哉？故深逃其名而夺之义，此春秋所以道名分也，孔子曰：惟器与名，不可以假人，此之谓也。虚名犹不以借人，况其实乎！
宋公，卫侯遇于垂，轻财重礼，自为正之具也，人之争也，常于其所怨其怨也，常于其所亲。
公及莒人盟于浮来，易曰：谦尊而光，卑而不可逾，隐公之谓谦矣，而春秋讥之，何哉？【渉他成何执牛耳！】。
挟卒春秋贵大臣之意也
伐宋，败宋取郜取防滕侯，薛侯来朝，入许隠公之所以弑也徳薄而多大功，虑浅而数得意也，备其四竟，祸反在内，可不哀与！孔子曰：人无远虑，必有近忧，不在颛史，而在萧墙也。
宋人，蔡人，卫人伐戴，郑伯伐取之，孔子谓子夏曰：无欲速，无见小利见小利，则大事不成谓若此者也。尝试使郑伯反此之义，安其危而存其亡，戴必北面终身不敢叛，而四隣归之矣，郑可以霸。
滕侯，薛侯来朝，隠公之志也；已骄，晋侯使荀庚来聘，卫侯使孙林父来聘，固人臣也，鲁不敢同日而参盟，丙午，及荀庚盟，丁未，及孙良夫盟是也，今一旦而朝，两国君不能识其非礼也，而受之，则非独骄也，志荒矣，死不亦宜乎！
公薨，贼不讨，而书葬者多矣，或者春秋之失，与非然也，彼或讨矣，而不见于经，桓公是也。
许田，周公之邑也，诗云：居尝与许复周公之宇，盖非方伯不得有汤，沭之邑，非周公不得世享其地。
孔父【已见】
郜大鼎言，取非其有也，孔子问公叔文子于公明贾曰：夫子不言不笑，不取乎？公明贾曰：否，夫子时然后言，乐然后笑，义然后取耳，故茍以义三代之取天下而不为贪，茍不以义，宋之郜鼎齐之卫，寳终不得为已有。
桓无王桓簒，其兄外托于继世而立，是以免于诸侯之讨，至其丧终也，宜以士礼见天子而受命焉，又不能尔，尚当因使者而请命，以临其民，因使者而请命，以临其民，虽非礼之正，君子犹许之，无衣之诗是也。昔者，晋武公，兼其宗国而未得，天子之命，则不能安其身，故其诗曰：岂曰无衣七兮，不如子之衣，安且吉兮，是上有事上之义，而下得畏罪之善也，今桓公一不受命，遂终其身，身没之后，乃追命耳。安所受之邪？茍无所受之，享国虽久，徒属虽众，盗贼之未诛耳，何诸侯之有。
不逆诈，不亿不信，故必待丧毕而不受命也，则可以无王诛矣。
齐侯，卫侯胥命于蒲，当此之时，齐僖侯自以为小伯，【见国语，】而狄入，廹逐黎侯黎之臣子，亦以方伯连率之职，责卫宣公也，其在诗曰：伯也执殳，为王前驱，所谓伯者，州伯也，八州八伯。
有年，奚谓六谷六谷泛名也，稷之属一，谷黍之属，一谷稻之属，一谷麦之属，一谷菽之属，一谷麻之属一谷。
公狩于郎，狩非其地，尔而书之，此春秋谨于防之意也。以谓防事不谨，则大事不立，故每慎其防，而后王徳全矣。
宰渠伯纠春秋于大夫莫书其官，至冡宰独书之，以此见任之最重也，宰天下者，莫名至纠，独名之，以此见责之最备也，周公作周礼，冡宰之职，固赏善诛恶，进贤而退不肖。
正月甲戌，史之阙文，与非也，仲尼之后，俄然亡之三家者，皆莫能出其理，吾独以陆淳之言为信，由是观之，圣人之心，其不传于世也多矣，虽然，未必不传也，人皆以亲见之为详，而传闻之为粗，夫亲见之，果不足以为详，而传闻之果不足以为粗。
齐侯，郑伯如纪，春秋恶其怀，不义之心，虽卒不能害而疾之，与袭侵人之国无异，此圣人诛意之效也。故云：兵莫憯于志，莫邪为下矣。问者曰：今齐郑以朝，往以朝反，而春秋恶之，非逆诈与？曰：楚公子围聘于郑，【云云】。
盟于宋
大雩，为说者皆曰：成王康周公，故赐鲁以天子之礼乐，祀上帝，禘文王，吾未知其然，成王者周之盛王也，其亦谨于礼矣，礼之有天子，诸侯之别，自伏义以来，未之有改也，成王其惑欤？然则鲁之有天子礼乐，殆周之末，王赐之，非成王矣，昔者鲁惠公使宰让请郊庙之礼于天子，天子使史角往，惠公止之，其后在鲁，实始为墨翟之学，由是观之，使成王之世，而鲁已郊矣，则惠公奚请惠公之请也。殆由平王以下乎？
焚咸丘淫猎之过也古者诛不逐奔追不越防
邓侯吾离来朝，邓谷迩于楚而化，其俗大国之君也，而不能以礼自显，遂终春秋无与中国盟防者，迹其衰亡之端，自绥吾离始矣，故礼者，先王所以使人自定其位，长世保民者也。
正月己卯，烝顔渊问为邦，子曰：行夏之时，谓若此者也。祭公来，遂逆王后于纪，祭公之来，命鲁以昬因之事者也，若是，则茍大夫可矣，何待于三公，三公大任也，非所当轻使也，任之大而使之，轻使祭公得縁其义专命，不报，遂行，如纪由轻重不相副也？故王以轻使为失，而祭公以遂行，为专君令过，则臣事放矣，为此之节者，王当使大夫命鲁侯曰：予一人不能独任，天地宗庙之事，未有内主予一人，将卜于纪，姜氏委诸伯父，伯父其以予敬，若先王之礼，鲁侯稽首对曰：天子有命，敢有弗恭，使者以之言也，复于王鲁使大夫请于纪曰：天子使某，来命我寡君曰：予一人不能独任，天地宗庙之事，未有内主予一人，将卜于纪，姜氏，使某也以告，主人冝固辞固辞，不获命，主人曰：某也固辞，不获命，敢不敬从，先守某公之遗女若而人，夫妇所生若而人，然后天子命，以其吉，使上大夫用王后之礼，逆以归也，此岂人臣之所当，遂于竟外哉逆也，称王后归也，称季姜，此言礼之上下取予，进退先后，各有所冝而不相悖也，公卿谋之，诸侯主之，防诹之，天子命之，是王后矣。然而未见宗庙也，未觏君子，也未觌，羣臣也，则不敢居其位，其词顺以听，此正始之道，王化之本也。诗云：未见君子，忧心惙惙，亦既见止，亦既觏止，我心则说周，召之风也。
曹伯使其世子射姑来朝，古者为人子，三赐不及车马，立不中门，坐不主奥，享食不为槩，祭祀不为尸，不敢乗父之车不敢衣其衣，所以示民有亲也，如之何其以诸侯朝哉？此后世所以多子乱也。
十年春王正月，其谓之存公，何也？曰：讳之使，若受命，然春秋尊尊亲亲者也，其于礼义刑政，无所不为，法非专为鲁而已，今桓公不受命，当是时，天子莫讨诸侯莫非也，独春秋贬之尔，故谓之无王，春秋贬之，谓之无王，以此明天下，则无乃伤于亲亲，尊尊之意欤？故于其甚极也，讳而存之，无甚乎六师，移之之可讳矣，诡而书王，若谓桓公曰：君之不能事天子，若是其甚矣，如又不改，将不可救矣，君如改诸，则此其时矣！此春秋之意也，使桓公之臣有能，及是，母令其君终身不悟，岂独桓公得以受命书，王为显哉？虽其臣子皆可録也，王者之法，盖三不朝，则六师移之，六师移之，宗庙墟矣，祸孰重于此者，是乃春秋所以殷勤于君亲之至也，讥恶不枉义，讳过不诬，善达其王心而已，隠公丧终二年十一月，是时，始受命也，当一朝后四年，当再朝又四年，当三朝，凡桓公十八年，唯其未毕丧，未可以受命，其余以礼差之为六朝也，三不朝辄一书，王所以见天子，制诸侯之节也，非专为鲁也。
来战于郎战者，仁人之所恶也，有不得已而应者矣。未尝得已而先之者也。
齐人，卫人，郑人盟于恶曹，齐自以为东州之长，卫自以为北州之长，而郑固王卿士也，相与防盟，而君不行，委之大夫，春秋正本，谨始知其后必且有大夫，胁君交政之患，则又有陪臣执国，干上之祸，其势相召也，故于是贬而絶之。
突归于郑，突内因强臣之力，赤外援，戎狄之众，以夺其嫡，而祸其宗，皆有不仁之心，奸桀之材，春秋所恶也，专治突则祭仲不明，专治赤则戎不见，故挈其上而易其下，其罪一，施之所以絶祸本禁首恶也。
郑忽出奔卫。使忽近君子，远小人，与贤者图事，则固良子矣，宋虽无道，奚惮祭仲？虽强奚恤，【莒展曹羁】。
丙戌，卫侯晋卒于此，可以见圣人之政所可与人共者，无不与人共也，所不可与人共者，则无与人共也嵗时之次日月之序，此与人共者也，襃贬之理，予夺之义，此不与人共者也，与人共者，因其旧不与人共者，加吾王心焉，故曰：夫子之文章，可得而闻也？夫子之言性与天道，不可得而闻也。
燕师败绩，春秋因行事，以着成败者也，入春秋而来，燕未尝与诸侯之防也又未尝交玉帛之使也，其孤特僻陋之効，可见于此矣。殆不能守其国家，幸而为谷之盟，与中国通，曽未旋踵也，而反伐所与盟之国，是慢于信而薄于义甚矣，而不知恶者，终于侵夺灭亡，而不复序，是以春秋贬而贱之曰：为国家者，视此偷得利而轻用众，其何如尔。
葬卫宣公此下传可以广中庸义
宋人以齐人，蔡人，卫人，陈人伐郑，赏当其功者也。虽小人不害，以有功赏罚，当其罪者也，虽君子不害，以有罪罚，是以王者赏不遗小人，罚不隠君子，象其事应，其类而民信矣，书宋人以齐人则足以知宋人者宋公也，书晋人及姜戎则足以知晋人者，晋侯也，文不虚出，必有其指，縁于文以求其指，则得之矣，宋公残人之国，而毁其宗庙，晋侯背父之殡，而覆人之师，其罪一也；俱弃义犯礼于所至尊至亲之地，何其悖与！
郑祖厉王，非礼也，非礼之礼，其不可毁，何也？曰：天子固命之矣，国人固奉之矣，有王者作，是不可复存，则已矣，诸侯安得而毁之哉？郑之祖厉王犹鲁之郊，上帝也，鲁之郊上帝，盖有以不郊致讥矣，未闻其以不郊为礼也。
郑世子忽复于郑，忽之出无郑者也，而又不得称子则忽之，可以君国者，无几矣，春秋别嫌疑，明是非，以谓忽虽失道乎！固君之世子矣，世子者，必命于天子者也，若侧庶，因乱得逐而夺之，则天下之奸臣纵矣，故正其名，予之继世，深恶乱臣贼子之意也，蒯瞆得罪乎？母见逐乎父，凡人之情疑于不可继世，春秋予之，以为枉直，有理也，蔡友父死国灭，凡人之情亦疑于不可继世，春秋予之，以为友之死得，古者不共戴天之义，此圣人听小大之狱，以情者也，复归，有君臣之异，言固不可槩举也，以其世也，故可言复可言，复而不言复者，夺其国之意也，以其不世也，故不可言。复不可言复而言，复者效其窃取位之意也。孔子以六尺之孤，【云云】。
邾人，牟人，葛人来朝，滕薛之旅见也，与邾牟葛无异，滕薛之贬轻而邾牟，葛之贬重，何也？曰：古之诸侯朝者，固曰间于天子之事，考礼正刑，一德以尊天子焉耳。滕薛是也。今天王崩，鲁与三国未尝奔问，吊赠脩臣子之职，而方沛然以朝礼自处，其义上僭，是所以责之重也。
伐郑，春秋乱世，以不正讨，正以不义，伐义者众，故非所当纳者，夺之名，所以别黑白异隂阳也【歴序】。
卫侯朔出奔齐【二君歴序】
蔡季自陈归于蔡，蔡季之去，其国与秦伯之弟鍼无以异秦，伯之弟鍼以富惧诛，蔡季以贤见疑，俱不得安其身，而季为显矣，晋太子申生知必不免，而终不去，以称其父之欲卫公子伋知必见杀，而终不忍逃，以遂其弟之求行，非不难也，而春秋不贵，是皆不明于权者也，明于权者，则莫如法舜矣，舜之事叟，小杖则受，大杖则走，故曰烝烝乂，不格奸，使申生卫伋，深见轻重之分，因负罪引慝，超然远举，必母陷其父兄，有不义之名，岂不益贤乎上，为吴太伯下为蔡季，使人不间于其父母昆弟之言，此闵子骞之所以称孝也，葬蔡桓侯，诸侯之国亦多矣，莫能正，死生之礼者，桓侯之贤，又未有闻于春秋，吾以此效之，桓侯非贤，而蔡季请之可知矣。人亦多爱其君者矣，莫能爱其君以礼，而蔡季行之，此乃贤者之所以异于众人也，齐人莫如孟子敬王【云云，】吾其为东周乎！【云云，】深察众人之事，君【云云，】。
公夫人姜氏遂如齐，僖公亦尝以夫人防齐侯矣，独不恶其伉，何也？曰：桓公薨于齐，鲁之臣子未能知贼之由，夫人也，故原其祸之所自，始以伉言之防而显志而晦之意也，公子遂季孙行父如齐，则以起子赤之弑季斯，仲孙忌如晋，则以起，陪臣执国命之祸，事之始构，而文已变矣，此亦春秋虑患于防，除祸于早之情也。
葬我君桓公，贼未讨也，而书葬春秋，岂忘其君乎？夫春秋之道，将以为天下教，后世必不忘其君，茍不忘其君，则桓公之书葬者，贼既讨也，当是之时，鲁人却尸以让于齐，曰：请得彭生，除君之恶，亦徒知彭生之贼云尔，齐强而鲁弱，故君子以谓讨矣，若使鲁人知彭生之贼，贼由齐侯，齐侯之贼，贼由夫人，则必不但以诛彭生除君恶，而春秋亦必不以杀彭生，葬桓公矣，知之有详略，故怨亦有深浅，文应其事，事如其理，决狱听讼之法也。
夫人孙于齐，母子至亲而不得不絶者义也春秋为人之不明于义，而私其亲，有不忍也。故示之以絶之之文。
单伯逆王姬，上公九命，侯伯七命，子男五命，公之孤四命，此皆人君也，有不生名之义，故附庸称字矣，周礼有孤无附庸，鲁颂有附庸无孤，附庸即孤，孤即附庸，附于大国，故谓之附庸，南面称孤，故谓之孤，其实一也。郑康成以谓公无附庸，侯；伯，子，男有附庸，以周礼考之，公有附庸侯伯，子；男，无附庸也，何以言之邪？周礼固云：公之孤，孤则附庸矣。周礼无言，附庸者，而常独言公之孤言公之孤必次之，五等之下，则孤者非诸臣也，小国之君矣，小国之君不得专达于天子，而特附于大国之后，是以谓之孤而仪礼，或谓之诸公也，谓之诸公者，亦其自有国地之号也。
王使荣叔来锡桓公命，王者之义，必纯法天，天道予善，夺恶而无私者也。今桓公簒君取国，终不受命而王，不能诛，反追命之，此无天法甚矣，其失非小过，小恶也，与葬成风，引之为夫人，使妾并后无以异，故其文一施之春秋，所刺讥于王亦多矣，皆莫谓之无天，独至于锡，桓公命葬成风，而以无天责之者，王者之位至贵也，至重也，至大也，不尸小事，不任小义，未可以小失贬也，今臣杀君，妾僭嫡，而王尊礼之，则王义废，人伦灭矣，桀纣之所以失天下者，固废王义，灭人伦者也；不可以不深贬。
齐王姬卒，庄公为之，大功之服，所以尊王命厚同姓也，传曰：丧事不敢不勉，此之谓也。其能勉者，春秋书之以见其好礼，其不能勉者，春秋因没不书，以见其不好礼，夫好礼与不好，礼之间相去远矣。
葬桓王，古者至敬不文，故父党无容非，务为茍简也，以为父子天性，其间不容言也，故先王之制礼也，象之有以多之为贵者矣，又有以少之为亲者矣，有以文之为贵者矣，又有以质之为亲者矣，道并行而不相悖也，今春秋于鲁，至亲于周，至尊録鲁之丧甚详，録周之丧，甚略施于尊与亲之文，自然异也，其情则一，故以公亲防之，则不书葬，不亲防之，则书葬，以此见亲，防之常事也，不亲防之，非常也，使后世因是而明于臣子之义？曰：呜呼，臣之事君，不可不亲乎？虽有功，尚不可以为德乎？其厚若此，则天下之为君臣者定矣。
纪季以酅入于齐，纪季见齐之必将灭纪，故请先下齐，以退敌兵，存宗国，若是而不可得，则后五庙，虽非正礼，春秋予之，所以然者，于王法诸侯，本无得擅相，灭之道也，而有救攻捍患，存亡继絶之义，如是，则令纪将灭齐，尚不得有其国，而季固可因酅以续纪矣，况但下之以存宗国乎？与鄫世子巫异鄫，君举其国以仕鲁，欲身去南面而就，臣虏之列，是茍免而无亷耻者也，况季公子耳以安，君存国之故，析地事仇，又不可得，然后援存亡，继絶之义，使宗庙血食，百姓有奉，后嗣复见，叔姬归于酅，是也。可谓明于权矣，易曰：需于血，出自穴，顺以听也，此之谓也。刚长而进，进且有伤善，需之者顺，且听而已，故易不以为凶，而春秋不以为贬，此义之所需也，易春秋之防，岂有异哉！
公次于滑，非王事而去其国，欲便徼利焉，犹冦也？纪侯大去其国，国灭君死之，正也，纪侯何以得擅去，昔者滕文公问于孟子曰：【云云，】凡君与楚王坐少焉，左右曰：凡亡者三，【云云，】太王之事狄也，事之以珠玉，犬马币帛犹不止，然后去，由是观之，纪季以酅入于齐，亦纪侯之所以事齐矣，犹不止，然后去，是以纪季，无讥于前，纪侯见贤于后也。
王人子突救卫，古者字虽曰伯某父，而不备称也。有曰伯仲叔季者矣，有曰：某父者矣。有曰子某者矣，唯其所称而书之，子突讨则不能服救，则不能定春秋，曷为贵之曰：天下方无道，贱夺贵，少陵长，天子不能禁者，凡以纪纲失而赏罚不明也，幸而愤，赫然以诛卫为事，而诸侯成同类，党同行沮逆，天子之命，前虽贬之称人，未足以效王所为之是也。故复托正于子，突子突正，则王正矣。
卫侯朔入于卫朔，故尝有国矣，入而不言得复者，不与复之意也。为诸侯受之君，君所不命而自取之，虽有邻国之助，大乱之道也。为此乃非所以复也。
齐人来归卫，寳郜之鼎虽在宋，犹谓之郜鼎，卫之寳虽在齐犹谓之卫，寳尊天子之命，贵先祖之守也，天子所命，先祖所守而丧之，犹丧其土也，茍丧其土，则奚君矣。
星陨如雨，自上下者谓之陨言，不见其所自来，从天而堕，陨星陨石陨霜者也，自下上者谓之雨，言见其所自来，有渐以致之，雨雪，雨雹，雨螽者也，螽必自地起雪雹，则有云雾之势，非若霜然自天陨也。
师还，不迁怒之义也。庄公之行，未能充于此言也，然而春秋贵之者，以王者之道贵乎？此言者也，故言近而指远者，谓之善言；守约而施博者，谓之善道。
公及齐大夫盟于蔇，夏，公伐齐纳纠，仲尼正天下之义，明德怨之处，以谓德不可以报怨，设之诡，其理则去王远矣，故怨莫甚乎父母之仇，而德莫重乎君，国子民，岂可相贸易哉？楚王亡弓，左右请求之，王曰：止亦楚人亡弓，楚人得之耳，仲尼闻之曰：去其楚而可矣，老子闻之曰：去其人而可矣，故譬斯言之于道也，楚王其犹以怨报怨老子，其犹以德报怨者乎？皆非中，于义之论也，道之说，若是者甚众，而学者莫能明也。推老子以为至大不可及，则悖矣，夫岂知至髙者反下乃能成其髙至远者反近，乃能成其远乎！
战于干时，我师败绩，国君之耻，莫甚乎去南面而虏矣，春秋，欲人之安志，矜节不茍，生于大辱之地，故虽其君佚获，犹不能讳而匿之，乃以谓生而辱不如死而荣也。
齐师，宋师次于郎，公败宋师于乗丘齐宋轻用其众，兵整旅，以径人之国而不名所伐，欲闚利乗便快其攻取之意，故使鲁人恫疑，忧恐出竒计诈谋以自救，覆灭其军，百姓父子，无辜陷没，此人君贪利，轻用其众之罪也，盖君子贵道德而贱功力，上礼让而下鄙争，鲁人诚能不用诈谋推忠信，奉辞令，虽以膏沐止齐，宋之师，齐宋去矣，其所以弭患，止乱安国便民，不亦益坚，且久邪？偷得一时之胜而忘长世之虑，此小人衅于勇，啬于祸之咎，非君子之道。
荆败蔡师于莘，论者以吴楚徐越为夷狄乎？不然也。吴，楚、徐、越有狄之名，无狄之情，圣人者愼絶人吴太伯之后也，楚祝融之后也，徐伯益之后也，越大禹之后也，其上世皆有元德显功，通乎周室矣，与中国冠带之，君奚以异？徐始称王，楚后称王，吴越，因遂称王，王非诸侯所当名也，故深抑之，虽然，犹不欲絶其类，是以上不使与中国等下，不使与外裔，均推之可远，引之可来也，此圣人愼絶人也，庠序之间，不帅教者左移之右，右移之，左尚不变，则移之乡尚不变，则屏之四夷，及其屏之四夷也，天子缟素为之，不举乐，吾以此知之，王者亦愼絶人也。
宋大水异者，天所以谴人君，使修德也，故异至则内自省而已耳，非所待于外也，不当告，告为失礼，失礼则书灾者害之，及民物者也；诸侯于四邻，固有恤病，救急之义，是所待于外也，不可不吊，吊为得礼，得礼则书，由此观之，凡物不当待于外者已不可不内自竭也，其当待于外者，人亦不可不勉。趋之也，此一天下之道也，今居中国，弃人道废，仁义则必死矣。
天子自称曰予一人，大国之君自称曰：不谷列国之君，自称曰寡人，小国之君，自称曰孤，天子降名，从大国大国降，名从列国，列国降名，从小国自卑，贬之义也。
纪叔姬归于酅，纪君奔国灭，纪侯之没尚不书也，叔姬何以得书乎？春秋欲因叔姬之行，以明纪季之义，言季之以酅入齐，非利之也，凡欲存国耳，此其效也。试使纪季挟反侧之意也。见宗国之危，析地而求利焉，此邾庶其，莒牟夷何异？春秋当絶之奚暇褎乎？众人疑其迹，而春秋明其心，所谓乐道人之善也。
齐人，宋人，陈人，蔡人，邾人防于北，杏北杏之前，未尝有大夫，羣防主断于外者也，犹恶曹以前未尝有大夫，羣盟主约于外者也，二者皆首乱君臣之礼，诗云：弗躬弗亲，庶民弗信，此之谓也。君必自轻其任，然后臣夺之国，必自厌其政，然后臣专之，故名器不可以假人也，子罕田常所以能刦君取国者，非一日之积，由君予之柄，而资之势稍以凌迟，遂流不反也，故有北杏之防，而后有扈之防有恶曹之盟而后有溴梁之盟，君若缀旈然，可谓极矣，不愼其始之祸也。
宋人，齐人，邾人伐郳，当是之时，桓未成乎伯，未成乎伯，而伐人犹诸侯之相伐也，诸侯之相伐，则必推主兵者上之，是以宋先序矣，明年防于幽为九合之始，始于幽终于淮合者，九也。而皆不以兵车。
同盟于幽，盟未尝不同也，而称同焉，非同时之谓也，盖同所以名盟焉耳。以周礼言之，则殷见曰同，同者廵狩，殷国也，以古文言之，则再防而盟，以显昭明，以觐礼言之，则设方明主日月，而命事者，同盟也，此皆天子廵狩，诸侯朝觐，方伯临之者也，非诸侯所自相命也，是以春秋愼之，诸侯且不可，又况诸侯之大夫乎？其失已甚矣，此之谓屡盟，书周官曰：六年五服一朝，又六年，王乃时廵，考制度于方岳，诸侯各朝于方岳之下，周礼大宗伯曰：时见曰防，殷见曰同，左氏传，叔向曰：朝而防以示威，再防而盟，以显昭明，三者一也六嵗则防防于王城之外，十二嵗则盟盟于方岳之下，所言之有详略耳，及至晋文之制，诸侯有事而防不协，而盟亦原于时，见殷同之义，而稍简濶矣，用此观之，诸侯不得自相防，盟可知也。
齐人执郑詹，责齐之辞也，郑詹自齐逃来，责詹之辞也，詹自以为有罪邪？虽死之可矣，自以为无罪邪？尚何逃之有詹，恐其无罪见杀，因逃而茍免，则是不知命也；不知命者不足以为大夫，古者四十而仕，五十命为大夫，五十命为大夫者，为知命也。
公追戎于济西，此无爱民之意，而有不仁之心，任诈谋，而尚竒功胜固不足多也。况又不胜乎？凡君之于其民也，固犹父母之于子，子陷水火，父母不避，焦溺而救之矣，岂坐视之，待其然，且没而施巧变哉。
公子结媵陈人之妇于鄄，遂及齐侯，宋公，盟好功名，任智数者，亦多为义与权矣，未必中也，故明于王者之制，乃可以为义，王者之制，诸侯不得擅相伐，而有亲亲友贤，善邻之义？此结所以得为鲁设，免难之防为齐宋画，讲好之计，俱合于道，其功甚羙，而身固在竟外也。与专命君侧者异指，是乃春秋之予结者也。
伐我西鄙，君子之于人，常自反也？曰：我之不仁，与人之不我爱也，不信与人之不我诚也，不恭与人之不我敬也，则深思而笃行之，既行之而彼犹若也，斯拒之耳。今鲁未有以负于义而三国者，轻加之兵，故不受也。君子可服，以理而不可诬以过，其自待也，信而待人也正。
肆大
陈人杀其公子御，冦以为大夫，则非大夫也，以为世子，则非世子也，然而书者知其为君之嫡也，君之嫡，虽未誓为世子，未可以称世子，然而已有可以为世子之端矣，故不可不重也，王法贵嫡嫡子之生，而其礼固己异矣，王法正名嫡子，虽生而异其礼，茍未誓，则不敢名世子也，此道并行而不相悖者也，轻重大小义各有施而不可乱，此之谓礼之情。
祭叔来聘，祭非无臣也，不达于春秋，所以正上下之礼也。孔子曰：大夫具官，祭器不假，声乐皆具，非礼也，此之谓也。
公如齐观社，观社与观鱼一也，观社称如观渔不称，如内外之辨也，诸侯于其竟，外可以言如，于其竟内，不可以言如。
萧叔朝公为礼非其时，犹非其礼也；为礼非其处，犹非其礼也；为礼非其义，犹非其礼也；为礼非其物，犹非其礼也；九月郊，五月烝，此之谓非其时，萧叔朝公，此之谓非其处，祭叔来聘，齐侯来献防，此之谓非其义，邾人，牟人，葛人来朝，此之谓非其物，虽有肃敬之心，繁饰之容，而君子不受也，故礼非其礼，而犹不受，必归之正而止，又况乎未始有正者乎？
夫人姜氏入入，非致于庙之辞也，将欲见大夫宗妇觌，是以先言其入入非礼，则觌非公矣，古者以其所愿于上者使下，故下不劳，以其所望于下者，事上，故上不忌废其所以事上，而欲下之，向已也，则怨舍其所以畜下而欲上之厚己也，则偾偾怨者，所以亡家丧身也。
曹羁出奔陈，赤归于曹，赤之为者，与郑伯突无以异，突因宋赤因戎，皆夺其君，然而春秋一贬之，无上下之异者，春秋治治，不治乱者也，使郑忽曹羁事亲而孝，为上而礼在丧而哀，临事而恭，大夫顺之，国人信之，虽有宋戎之众突赤之孽，何縁而起？然而君臣交争，兄弟为雠者，上有失故下得也。
郭亡亡国之亡也，未尝不以其取亡亡之也，而独谓郭亡，何哉？郭之所以亡者，与他国异他国之亡者，所善不善所恶，不恶也，而郭之亡，善善而恶恶，善善而恶恶，则贤贤而亡，此天下之所疑，故圣人愼之也，善善而不能用，无贵于知善矣，恶恶而不能去，无贵于知恶矣，不能用之，蔽至于怨，不能去之蔽，至于乱怨，乱之兴焉，有不亡者乎？故五谷之种，非不羙也其为不熟，不如荑稗，治国亦有五谷，五谷不成，何处而善哉！
防宋人，齐人伐徐，小事也而乱，王者之制，王者之制，固曰：诸侯不专征，诸侯不专征，是以属之，方伯连帅，今齐以其事小，其众少而因使宋主之，是则人自为政，与诸侯无霸，奚以异物？盖有其变防，而其损大者，此之类也，不可不正也。
大无麦禾，此言为国者之不可以无九年之蓄也，三年耕，余一年之食，九年耕，余三年之食，三九二十七年，则余九年之食，百官之奉，賔客之礼，不外求而足，虽有水旱，如尧汤之久而上下不忧，今庄公在位二十八年矣，而麦禾曽不足以待国用，所谓寄生之君也，臧孙辰告籴于齐，此言大臣任国事治，名而不治，实之蔽也，务农重谷，节用而爱人，则仓廪实不知为此，事至而忧之，何其末与鲁人恱其名而以急病让夷为功，君子责其实，而以不能节用为罪，此王政之务本也。
莒庆来逆叔姬，莒庆，非有君命也，叔姬非适诸侯也，何以得书乎？以公之自主之，公之自主之，则敌敌则书矣，凡喜怒哀乐爱恶者，人之情所不免也，人之情所不免，而无礼义之制，则放而不反，是以圣人物为之防，使人乃废心而任礼，礼然而然，不以私意损益其间，未始有物者也，每若是而天下服矣。
新延廐春秋二百四十二年所兴作，脩旧多矣，不必书也，而延廐南门，盖防耳，何故独书哉？又，新宫灾，宣公之庙也，太室屋坏，鲁公之庙也，灾与坏，不能不修而经无修之文，雉门及两观灾，记新作焉，吾以此数者，参之修旧，不足书其书者，皆非礼之制，不务公室者也，天子僭天道而后有诸侯僭天子，诸侯僭天子而后有大夫僭，诸侯，大夫僭诸侯而后有陪臣，僭大夫，上为之下则有甚焉者矣！故将欲拨乱世反诸正，则莫若正己，正己而物正矣，故春秋于其僭君也，必书必书之者，必正之之意也。而主人习其读而问其传，则未知己之有罪焉，此世学者所以迷而不悟也。
张瓌，唐公问于刘子曰：昔僖公修泮宫，诗人颂之，而春秋不书何哉？刘子曰：泮宫者，诸侯之学也，僖公修之得其时制，则诸侯之事也，不可胜书，故春秋不书也，春秋以制度，弼其上为法，而诗人以恩厚爱其君为事，诗有过厚，而春秋无虚羙，此其所以异也，然则其书延廐南门，何哉？刘子曰：延廐者，天子之廐，非诸侯之廐也，南门者，天子之门，非诸侯之门也，所谓库门，天子臯门，雉门，天子应门矣，延廐之僭，非庄公也，过在可革而不革，故曰新南门之僭，自僖公始罪在，不可为而为，故曰新作夫春秋之记略，常事简小事，谨大事，所以经后世，非史官之任也。
秋，有蜚蜚之为物，状若牛而白首，一目虬尾，行水则竭，行草则死，见则其国大疫，非中国之禽也，故曰：有有者，所以明其无也，鸜鹆不逾济而蜚，非中国之物，蹔而一至，故不可言多而言，有麋者，中国所有也，有之不足异而多则为异，故不可言有而言，多螽螟者，中国所多也。多不足怪而为灾，则害故不可言多而言灾，此制言之体也，无所茍矣。
葬纪叔姬，灭国不葬，纪非酅，酅非纪也，而葬纪于酅，所以顺纪季也，季之不取，为国审矣，问者曰：葬纪叔姬为顺，纪季书乎？为贤叔姬，书乎为顺，纪季则非贤，叔姬为贤叔姬，则非顺纪季而二者并言之，何哉？曰：季之不取，为国前见矣，无待于葬，叔姬乃知之，盖非叔姬之贤，则亦不足葬故，于是引而合之，録善不遗小之意也。
齐人伐山戎，桓公之威，行乎天下，天子不能制矣，如是而又越竟以伐山戎，诸侯震恐，其重过于万乗乃沛然自得，矜功而语受命，此君子所恶也，故贬而人之昔文王三分天下有其二，以服事纣，有君民之大徳，有事君之小心，盖春秋所贵也，诗云：匪革其欲，聿追来孝，今以桓公之内行不脩，而多大功，将有非望之圗，何若哉？
公子牙卒杀也，而卒之杀之，当其罪，故遂其隠之之意也。当是之时，鲁人知公子牙之罪，而莫知季友之谋也，闻公子牙之死，而莫谓季友之诛也，使季子谋不縁君诛不当罪，则春秋犹将探其专诛之恶，以示后世矣，圣人原情议狱，以季子之为忠于国，而适于权听而予之，所谓大夫强而君杀之义也。自三桓始者，乃此之谓矣。然则大夫非强，虽有罪可杀君，犹不得杀也。
齐仲孙来，桓公不务修霸主之义，讨有罪，扶防国而更使智计之士，觇伺虚实，令庆父极恶，鲁君再弑，此由桓公仲孙不臧之蔽也，故夺其君臣之常辞以见君，使臣不以礼，臣事君不以忠，圣人法之所禁也，故田恒弑其君，孔子沐浴而朝，告于哀公，请讨之，夫事君之义，舍孔子无可为者矣，岂尝沮其君，以齐人尚彊，待其自毙哉！
吉禘于庄公，说者以禘为诸侯之礼也。何谬欤？不王不禘，禘之为王礼明矣，王者禘其祖之所自出，以其祖配之，虞之所自出，黄帝也，而祖颛顼，夏之所自出，黄帝也，而祖则禹，啇之所自出，喾也，而祖契，周之所自出，喾也，而祖文王，今鲁既用天子礼乐，而祖周公，故其禘也，则主文王矣，禘者帝也，帝者，天子之号也，诸侯不得祖天子，故禘不及诸侯也，天子禘诸侯，祫大夫享，庶人荐，此上下之杀也，言禘郊者，皆先禘后郊，此以祖考之逺近为次禘之先郊，犹祖之先宗也，非以禘祭天，而郊享帝也，孔子曰：鲁之郊禘，非礼言，鲁之郊禘，则先郊而后禘，此鲁之郊，主后稷而禘主文王验也。左氏曰：鲁有禘乐，賔祭用之，禘非诸侯，礼又明矣。
髙子来盟，鲁君弑国乱，夫人出奔，上下莫相安，齐桓公骜然有取鲁之心使髙子将南阳之甲而至者，非伐之也，非正之也，非聘吊之也髙子能深执忠臣之义，勉其君于霸，因事制宜，立僖公而盟之，鲁国遂安，以此见权在髙子髙子之为人臣，忠也，从义不从命矣，孔子曰：如有用我者，吾其为东周乎！夫东周之时，大夫则强，诸侯以凌天子，陪臣则张私家，以胁诸侯，唯有道者不以利伤义耳。
僖公于闵，非父子也，然而春秋之词，与亲父子相袭，无以异，所以明臣子一体也，君之则我以臣事之，父之则我以子奉之，是故为人后者则为之子矣，夫为人后者为之子，非施于未有，后之语也，是乃已为后之理矣，彼君子之，将取后者，取于族人兄弟之子则顺，及乎不得已矣，而取兄弟亦安可不正？以父子之礼，奉之哉？徒谓之父子，则昭穆有逆，故春秋通其文于君臣，明此两者，一也，彼不以子继父，则必以臣继君矣，君臣犹父子，则父子亦犹君臣也，舜之有天下，祖颛顼而宗尧，尧非同姓也，受国焉尔，非同姓尚宗之，况亲亲者乎？
夫人氏之丧至自齐，哀姜与乎乱，杀二子，几亡国，齐桓讨而诛之，是也；此上之所以行乎下，君之所以行乎？臣伯者之所以行乎诸侯之义，且哀姜安可复配宗庙，复临羣臣哉？鲁以臣子不得讨，而齐以伯主得举法，故臣子可縁伯主之命以尊宗庙，伯主亦可縁天子之法以絶鲁私请今齐以公义诛之，而鲁以私意请之，是鲁之不忍也。而不可通于春秋，故去姜氏以见焉，异乎文姜，文姜杀夫，虽臣子得絶之矣。哀姜杀子终不可以子故雠，母唯伯主得行焉尔。
城楚丘，言齐桓者，以桓公之封卫德莫大焉，虽卫人亦自以谓桓公之于我，德莫大焉，春秋书之曽无以异于常，诸侯尔，彼卫已灭矣，无王命而擅封之，是擅王命也。擅王命诸侯之大罪也。故以小惠评之，则桓公为有德，以大法论之，则诸侯无专封，孟子曰：五伯三王之罪人，此之谓也。
夏四月，不雨，六月雨，文公之书不雨，自十月至于秋七月，其于民如此之慢也，僖公之书不雨，歴一时则书之，其于民如此之闵也，不独书，六月雨而已，又先书四月不雨，所以见有志乎？民汲汲之甚也！有志乎民汲汲之甚，未足为圣人之法也。然而春秋取之者，凡南面而治，有国家天下者，患不与民同忧，苛不与民同忧，则亦不与民同乐矣，唯有道者不然，己未尝有忧也，民之所忧，不可不忧，己未，尝有乐也，民之所乐，不可不乐，若是者，所谓无常心，而以百姓心为心，是故与民同忧者，王事之始也，与民同乐者，王事之成也，此春秋所谓贵非得雨之谓其义则近矣。
许男新臣卒，以许男卒于师乎？当曰：卒于师，卒于防乎？当曰：卒于防，今一无称焉者，此去其师与防而复验之也，春秋褒不失实，贬不违理，新臣之为人君，不知命者也，人之患，莫大于不知命，不知命，则必畏死，畏死则必贪生贪生，则必乱于礼矣，而后有容身，茍免之耻，而后有淫祀，非望之惑，燕昭秦始皇浚民竭国以自封焉，不知命之蔽也，【云云】。
楚屈完来盟于师，盟于召陵，桓公之威，可谓盛矣！责楚之包茅则诺，问：昭王之不复则辞，然而不以己力之有余而加人，此虽益賛于禹班师，振旅之义，何异凡人之情，强则服，则慑，今齐强而不暴，楚服而不慑，俱捐其私以义理相胜者也，苟以义理相胜而无喜怒，爱恶之，迁则王事纯矣，故不多，齐之有功而多楚之服罪，不贵楚之能拒敌而贵，齐之能不遂也。
齐人执陈袁涛涂，齐桓之不可为，周公亦明矣。然而春秋以周公之义责焉者，是乃其可以及可以责者也，周公者自诚而明，大而化变而神其桓，公之谓乎？至其用师治众，止于肃而已，此犹可及也，养民，使臣止于恕而已，此犹可及也，听讼决狱，止于内，自正而已，此犹可及也，为此三者，是乃春秋所以责于桓公也。
盟于首止，防盟同地而再言之者，首止尔葵丘，尔宋尔平丘尔，皆有懿德羙行超絶卓异非常之迹者也，孔子曰：书之重，辞之，复其中必有羙者焉，此之谓也。首止君君，臣臣，父父子子，此大法大经也，葵丘尽，王者之禁，而宋弭天下之兵，平丘，兴灭继絶兼弱攻昧，其名号甚顺，其事实甚厚，虽从此语，王道可矣，岂亶为伯者事哉！
晋人执虞公，春秋之记事，原始见终，不失其实者也，故虞之灭，自夏阳始夏阳灭，则虞亡矣，宫之竒舟之侨之徒皆知之，独其君不知，故春秋因大见其衅，于灭夏阳而深没，其迹于执虞，公使天下之为人君者，从而省之，可以戒于此矣。故曰，家有既亡，国有既灭，由别之不别也，可不大哀乎！人君莫不恶亡而好存，莫能固亡而保存，是何也？嗜欲之习近而忧患之来远也，扁鹊望见，齐桓侯而却走，人问其故，对曰：君有疾在骨髓，不可救，后五日，桓侯体疾，使人召扁鹊，扁鹊去矣，故当扁鹊之望而却走也，虽谓桓侯之已死可矣，桓侯虽未疾而有死形，虞公之未执而有灭名，桓侯仆于数日之后，虞公虏于数嵗之末耳扁鹊，善色而宫之竒善观国其所为不同，其深思远虑，一也。
郑杀其大夫申侯从俗论之，则申侯未有罪也，而春秋君臣皆讥，以为郑伯，内忌而杀申侯，申侯虽不当诛，亦有以取之，故恭俭卑让者，常生术也，虽有死者寡矣，谓之不幸，贪侈争欲者，常死术也，虽有生者寡矣，谓之幸，故君子道其常，而小人计其功，桎梏死者，在文王则正命也；在阳虎则非命也，孔子曰：不知命无以为君子，此之谓也。
禘于太庙，用致夫人，春秋虽乱世，未有妾母称夫人者也，自成风始矣，此礼之所由，失教之所由，废上下之所由乱嫡，庻之所由争其恶，乃比乎？无父无君，何以言之？邪已之母，父之妾也，今背死而使之配，此所谓知母而不知父，故曰无父，凡立小君，嫡子必天子命之者也，今以其私亲而建之，非有天子之命也，故曰：无君无父无君者，王法所禁也，而天子不能正是王无天也。故召伯来防，葬荣叔归，含皆以王之无天为讥也。
晋里克弑其君，卓里克能不听，优施之谋，甯喜能不从，孙林父之乱，陈乞能不随，景公之惑，则晋无杀世子之祸，卫无逐君之恶，齐无立嬖孽之变矣，患皆在媮合，苟容逢君之恶，故春秋成其君臣之名以正其簒，弑之罪也，所谓不知其义，被之空言，不敢辞矣。不然，卓与剽荼，岂有冝为君之义哉？陈平之王吕氏，诛少帝也，似此皆不明于大臣之分者也。
诸侯城縁陵异于城楚丘，何也？曰：诸侯不专封，专封而善，仅可以赎过尔，故平其文，不使伯者独享其功，为人之迷于义，而乃以专封为德也，专封而不善，是冐王法，而又勤诸侯，故异其文，以见伯者之罪于专封之中，而又有不善焉，此皆贵王贱伯，羞称桓文之意，比縁陵于城楚丘，则楚丘善而縁陵不善矣，比楚丘于王者之义，则桓公救过之不给，奚暇称贤哉？此其指也。春秋贵义而不贵惠，贵正而不贵功，略小羙而优大节，以正待人而已矣，晋文公为城濮之盟，使诸侯朝王盖朝者，非独鲁也，而独书鲁焉者，以谓彼之为未足以为功，故反循吾之常道，而称朝焉耳。齐桓公城楚丘而封卫，盖城者，亦非独鲁也，而独书鲁焉者，以谓彼之为未足以为功，故反循吾之常义，而称城焉耳。传曰：君子道其常，小人计其功，此类之谓也，使俗人论齐桓，晋文之功，则必以谓：莫或比髙焉而春秋曽未异之，常人也，此以正待人之体也；厚而深博，而远优优，大哉！天地之德也夫！
沙鹿崩名号
六鹢退飞，过宋都人，君遇怪异，非常之变者，当自内省而已，非所以告同盟也，同盟有分，灾救患之义，故水火兵戎之，为败则告，告则赴之，赴则吊之，此所待于外者也竒物妖变之，至则天之所以警人君虽有尧，汤之智，反而责其躬，此无待于外者也，无待于外者何？赴告之有春秋，因而书之，以见人君之莫能畏天命，乃反以责于己者，望于人也。
公子季友卒，春秋讥世卿，然莫甚于鲁，鲁之大夫皆世卿，然莫强季氏，仲氏，季氏出昭公，而仲氏弑子赤，此皆世卿能成其祸者也，是以春秋异而书之，其文婉其防远，主人习其读而问其传，则未知己之有罪，固曰：贤之耳，吾以此论之，非通于圣法之所出，明于王事之所止，由百世之后，等百世之王，莫之或失者，未足以论春秋也。
宋公，曹伯，卫人，邾人伐齐，宋襄公有忧中国之心，伯天下之意而道不足也，故合诸侯，举大众不务率义而先为不正，以矜其力，此其所以无成功也。凡人之情，以谓仁有置武有置，仁置德武置服，自公孙枝而有此言，是故莫勉于为正，而皆勉于为不正，勉于为不正，此及其所以失也；秦穆宋襄既不遂伯，而臧武仲又因以奔其身，吾以此观之，顺事恕施王事之始也。
邢人，狄人伐卫，诗云：骍骍角弓，偏其反矣，兄弟昬因无胥远矣，尔之远矣！民胥然矣，夫邢弃兄弟之亲，而从逺人焉其为反也，不已甚乎？使卫怨之，卒以灭国，其为然也不已，信乎？召穆公有言：兄弟阋于墙，外御其侮，如是，则虽阋犹御其外矣，奈何而内侮哉？
宋人执滕子婴齐执之，是非决于称人，与称侯而不系名与不名者也。然则婴齐独何为名哉？诸侯不生名，名者死之礼也。今取死之礼，加于执之日，以此见其死矣，不反矣！然则虞公何以不名？曰虞公者，其国已亡，其地已夺，是灭而不能死者也，虽释之无所归，今婴齐其身，虽执其国尚全，其释之尚可复，然而死不反，甚可闵也。所以异也。
邾人执鄫子，用之春秋，谨诸侯之死，死以道者，虽时有不名，然犹以为非礼，其不以道者，则无不名，所以终也，文甚防而难察，所以寄襃，贬见善恶也，夫邾人执鄫君而用之，其罪易见，鄫子犯非礼，以丧其身，其恶难谕，盖春秋所愼而辨也，故曰：春秋之道，可以一言而尽者，其本之谓乎！
楚人使冝申来献防楚，暴犯中国，欺诈诸侯，执宋公而伐其国，威动天下，然而自卑屈于鲁，使人献防在众人之情皆荣之，而春秋抑而不予也，既贬其君，又隠其防乎？宋以伸有道之弱，而沮无道之胜，孔子曰：夷狄之有君，不如诸夏之亡，此之谓也。
宋公及楚人战于，宋师败绩，宋襄公不厄人于险，不鼓不成列，此天下所谓至仁大义，虽文王之战，不能过之者也，而春秋恶之，以其好战而不务本，饰小名，而妨大德，此无异盗跖之以分均为仁，出后为义也，彼君子不然，正其义不谋其利，修其道，不急其功，子夏为莒父宰，问政于孔子，孔子曰：无欲速，无见小利，所谓欲速者，遗本者也，所谓小利者，计末者也。
杞子卒，论者以祀子为春秋，贬之，也是不然，春秋谨名，名正则言顺，言顺则事成，事成则礼乐兴礼乐，兴，则刑罚中，今出爵分土，以善恶为升降者，此天子之任也，而春秋得专之，则名乱矣，乱名改制，且不免于诛，何足以为春秋？故春秋之所贵者，名实不迁，而是非之理，正乃所以为不可及也。
卫侯燬灭邢，灭人之国，春秋之所恶也，于所恶之中又有甚焉，秦穆公卫侯燬是也。两君皆有贤名，其惠足以使众，其威足以服敌，就令其不能遵法守，制举干戈，以覆人之国，并人之地，此则诸侯之强暴者尔，虽有罪人，犹得而备之，今两君皆出诡计险谋乱，天地之性，使臣反其君，下畔其上，以快已兼并之，欲使虽有道之国，不知所备，甚可恶也，岂得与他灭国者等哉？秦穆见贬夷狄，卫侯燬以名，此理之出也，仲尼弋不射宿鸟，以宿尚不射，而况君臣父子之间乎？以为人之所以为人者，乃以此也。有毁是者，是去其所以为人者也。
宋荡伯姬来逆妇，伯姬之嫁也，固不见经，今其来也，且何为见经？吾以此观之，内女，虽亲体不敌，则不书于防，不书于策，所以尊君也；今君失其礼，以爱易典，主大夫之昬，是卑朝廷而慢宗庙，非安上治民之节也。
公追齐师至酅，弗及，向曰：齐人今曰：齐师因是而知之，所谓弗及，非弗能及也，弗敢及也，弗敢及者，畏也，故诸侯之耻，莫甚乎以一国畏矣，善飬气者，匹夫不为千乗屈孔子是也；夹谷之防，齐师四陈，揖让指麾，而景公服计齐人之众不足以当景公计僖公之势足以胜，定之末年，冦至不能御，去又不敢，及是，举百姓而弃之者也，岂为民父母之道哉！于是乃使公子遂远乞师于楚，以自防耳。从此揆之，其持国之术，所失者多矣。
楚人灭夔，以夔子归国，灭而虏无不名者，国灭罪也，虏服辱也，而夔何以独不名，夔之所以取灭者，乃非其罪，故假之也。夔曰：我先君熊挚有疾，鬼神弗赦而自窜于夔，吾是以失楚，又何祀焉者？楚祖鬻熊，虁祖熊挚，是不得祀者也，诸侯之祀无过其祖者，夔子可谓若于义矣，而楚反，以是灭之，春秋以谓非其罪也，故黜楚而伸夔，夔虽不幸，而实无负于义，有王者作，兴灭国继絶世则夔庶几矣。
公子买戍卫，不卒戍，刺之买贵矣，率师以戍诸侯，何以不书邪？然则买自不当得书者也，买受命而出，在疆外矣，进退得专之，欲权冝以辟晋难，故不卒戍也，可谓识变矣，而鲁反诛之，鲁之胁于强楚，不察忠臣之心甚矣，故春秋悯而进之，以谓不然，买之徃何以不书邪？
及楚人战于城濮，当是之时，晋辟楚三舍，欲战者得臣也，而春秋书晋焉得臣？虽有必战之意，由先轸则激之，是以书晋也，此诛必原情之义也。
卫侯出奔楚，诸侯去其社稷，或有代之者，或无代之者，有代之者，卫侯衎是也，无代之者，鲁昭公是也，春秋书有代之者，则名之书无代之者，则不名，今卫侯有代之者矣，而不名，何哉？言叔武之代之也，实非代之也，所恶代其君者，为其夺之也，今叔武代其君，乃将复之也，故正其号，谓之卫子，卫子之不取为君明矣，故卫侯不得名也。
公朝于王所，践土之防，天子自往也，自往虽防，而犹可言河阳之防臣召君也，臣召君，不可以训，故书狩焉。
曹伯襄复归于曹，卫候以杀叔武名，曹伯以赂得国，名其恶不同，其贬一也，此正性命之理也。
介葛卢来介，卢中国之封也，沉于蛮荒而变焉，其车服辞命，文物器械，习与之同，而不自觉焉，故不得比仪父，仪父以附庸之国，能明其礼，讲信脩睦，与强国大邦，立防盟之信，其后益大爵，至于子，虽未有异闻，固已进矣，而葛卢腌然日损，至比于蛮荒，虽自卑贬，一年再至，鲁修朝防之义，而其礼俗不合诸夏，无以交中国人之贤不肖相去，岂不远哉！孔子曰：里仁为羙择不处仁，焉得智？
盟于翟泉，公及莒人盟于浮来，莒独有人耳，不没公，公之欲也，今此多大国，而又在王城之内，岂诸侯大国皆防者，岂公固欲之哉？明公独能事天子，而列国之卿乱，王室之礼，王子虎不能正也，使陪臣盟，天子之侧，此所谓下凌上替也，子云曰：节莫差于僭，此之谓矣。善为天下者，于此乎防之，安有失哉！
卫侯郑归于卫，郑之初归也，得言复，当是之时，叔武在内，郑虽无国，国固其国也，及其又归也，杀叔武矣。执之，归于武师矣，杀元咺及公子瑕矣，郑虽得国，国非其国也，故不言复春秋之襃，善罚恶，岂不至明至察哉！向也无国而义可以有国，则亦谓之有国，今也得国而义不可以得国，则亦谓之无国，由是观之，天子者，得天下之义者也，非得其位也诸侯者得一国之义者也，非得其势也，得其义，虽未有其位，君子谓之得矣。失其义，虽能专其势，君子谓之失矣。故曰：义重于富仁重于爵。
公子遂如京师，遂如晋，人臣无遂事者也。其在竟外，权国家之利，则有遂公子遂如京师，在竟外明矣。人臣无专行者也，唯中于义而有成功，使朝廷尊，而君益荣，则免罪焉，取济西田，可谓功矣，争地以战，杀人盈野，争城以战，杀人盈城，智欺愚，强胁弱，不云少矣，而非春秋所谓功也，春秋所谓功者，能事大国，能反侵地，能复周公之宇，能事大国，义也，能反侵地功也，能复周公之宇，荣也，三者所以予其权也。
四卜郊，不从，乃免牲，鲁之郊，非礼也，明矣。于非礼之中，又有非礼焉，说者以谓三王之郊，一用夏正，然则奚称周之始郊，日以至邪？凡郊者，天子之所以事天也，故三代各自以其岁首而祀之，明礼之，至尊极大，无有敢先之者，董仲舒之议是也。鲁既以诸侯郊天，不敢尽同王者，故卜自建子之月而始也，孟献子乃以谓郊者祈农事耳，彼见郊，不过三月，则以为启蛰，闻配用后稷，则以为祈农事，何其陋于礼也，而仲舒又曰，成王之使鲁郊者，盖报德之礼，然则成王，亦且为非礼之礼，非义之义，而春秋则因而从之矣！奈何哉！吾以谓使鲁郊者，必周也，然而必非成王，其殆平王以下乎？
犹三望，谓犹者，可以己之辞，何其不知春秋也，春秋贵正贵偹安有废大存，小而又教之，曰：可以已哉？是犹逐其父飬，其母者而谓之曰：可并逐母也，亦诲之孝而已矣，王介甫曰：春秋内鲁讳其恶而襃其善，此内辞也，曰：不郊矣，幸其犹三望也，不告朔矣，幸其犹朝于庙也，然而春秋之义，非致其至者也，愈乎已则可矣，是犹紾其兄之臂者，而曰我且徐之，以全吾爱云尔，则可乎？亦诲之悌而已矣，故以犹为可以已者，逐父而餋母之说也，以犹为愈乎？已者紾兄，而徐之之说也，君子不然，彼不郊而三望，自以谓犹愈乎已，故讥之，彼不告朔而朝庙，自以谓犹愈乎己，故非之君子之道乎？致其至者也，当其必为，不曰可以已，亦不曰愈乎已。
大事于太庙，春秋记，尝记烝记禘记郊，未有曰大事者也，此其曰大事，何也？曰：是乃诸侯之大事也，诸侯之事无大于此者矣，祫之谓也，奚以言之？王者禘禘其祖之所出，以其祖配之，诸侯祫毁庙之主，陈乎太祖，大夫士享或四庙，或三庙或二庙，庶人荐于寝，故曰徳厚者流光，德薄者流卑，时祭称有事，祫祭称大事，大之外无加者矣，以是推之，鲁之郊禘，非礼也，大夫有善于其君，则于祫及其髙祖诸侯有善于天子，则禘其祖之所自出，皆周之未造也，非太平制名器，正上下之分也，杨子云曰：节莫差于祭，唯心通其义者，知之乎？
逆妇姜于齐，正始之道也，待之不以夫人之礼，故夫人不以其位终国乱，子弑强臣擅命，几于亡矣！夫文公非不欲存，妻子传世者也，闇弱惰慢，不能率礼而行，以谓苛若而可，何礼之守？故卒至于祸也，夫妇之际，人伦之首，可不愼哉？故鉴末以原本因防以知著，又非独文公之罪也，虽夫人预有罪矣，当是之时，夫人不能早避丧娶之辱，冐大礼以徃国人皆贱之，遂无所据，依以危其身而亡其子，由本不正故也。殆而呼天，不亦晚乎？吾以此观之，礼之于人大矣，是存则存，是亡则亡，文公之不能保其后嗣者，由无以刑，其妻也，夫人之不能安其位者，由无以谨于礼也，此正始之道也。
王使荣叔归含且赗，不知者，乃以谓天子赗人之妾，小过耳而讥之深，求车杀母弟大恶也，而讥之略，是不及知春秋，正人伦之意也。君臣也，父子也，夫妇也，治之三纲也，道莫先焉，桓以臣杀君，而王命之成风，以妾僭嫡，而王成之于三纲废矣，是去人之所以为人也，王之无天，不亦明乎？古之为文者三画，而一贯之为王，一贯之者，谓能法天也，苟不能法天，何王之称。
晋杀其大夫阳处父，即事探情，阳处父，可谓无罪矣，而春秋不免也，以谓阳处父之自事其身者，未始至于得其死之道，则其死非不幸也，孔子曰：人之生也直，罔之生也幸而免，使处父而得其死者，固幸尔，岂直之谓乎？子路侍侧，行行如也，子曰：由不得其死然，盆成括有才而不闻君子之大道，孟子曰：死矣，故君子爱其身，全其生者，必由其道，由其道而死，虽若比干焉，仲尼谓之仁矣，爱其身全，其生而不由其道，不由其道而死，虽若处父焉，春秋谓之罪矣，春秋不贵幸而免。
宋人杀其大夫不深恶其下之，犯上专杀而反病其君，大夫之不能亲亲，此正本之意也，诗云：骍骍角弓，偏其反而，夫反之而反者固自古记之矣，于是乎知尧之克明峻徳以亲九族为王，治之大也。
公防诸侯，晋大夫盟于扈，赵盾既内，专废置其君，而又外强诸侯盟，王者之法，所不当受也。故斥而远之，若曰陪臣执国命，渐不可长已，此非其所得为也。
宋人杀其大夫司马，爱人弗亲，反其仁；敬人弗荅，反其礼，正己而物正矣，宋君幼，司马恶，故使华孙得因隙乗众托于义而为利，春秋并疾之，故贬司马于前冝其诛死而斥华孙于后，以禁暴乱也。
楚子使椒来聘，前此者，楚不与中国通，其交于中国也，名号僭而无法，故外于中国，得见于春秋者，皆必有非常之事焉，今使椒来聘，其号辞顺，其礼节中，然后始均之中国矣，故诸侯一也，能自藩饰，以礼乐者，则谓之中国，不能自藩，饰以礼乐，上慢下暴者，则外之中国，内外之别，不在远近，而在贤不肖，苟贤矣，虽居四海，谓之中国，可也，苟不肖矣，虽处河洛，谓非中国可也，楚成王以力为强，执宋襄公战胜天下，威胁诸侯，虽书春秋而不得，以其爵通，今使椒来聘，常事耳，自卑贬其名，修下人之义，而得编于诸侯，君臣俱荣，以此见徳为贵力为下矣。
秦伐晋，春秋褎善贬恶，不失其实者也，其可信在义不在事，是故虽无其事，而论之中，于义援其比，引取之可也，虽有其事而论之，倍于义，推其比，勿信之可也，孔子曰：举一隅不以三隅反，则勿复也。此之谓也。
叔孙得臣败狄于咸，非长狄乎？曰：非也，春秋正名狄也，戎也，淮夷也，白狄也，赤狄也，山戎也，夷蛮也，陆浑戎也，姜戎，也是不一名。
公还自晋，郑伯防公于棐，文公之徳未能有以异于众，未足以任重也，一举动而二国，附之者所履信，而所思顺也，若是者，天地应之，而况于人乎？试使文公于沓之防，不能通其至诚，以固兄弟之国，则郑将疑恶之，奚有于好？试使文公交二国而非除怨，脩睦之谓，则春秋将鄙贱之，奚有于善？吾以此观之，履信思乎顺，又以尚贤者，春秋之事也。
晋人纳防菑于邾，弗克纳郤缺，闻过而改见义，而徙奚为？而不免于贬，曰：春秋之所谓贤者，非贤于人之谓也，必致之仁圣之域，王者之道，然后止矣，今郤缺之事，不耻过作，非以尧舜之法论之，仅得免，怙终之刑耳，何足以言贤？夫贤者之事其君，言必谋于义，动必顺于道，不逆寡不雄成，是以无过举，奚有用贱凌贵，用少凌长，伤财害民，以力为之者哉？使此其为诸侯大夫则足矣，以为王者之佐，则未可。
公孙敖卒于齐，敖不循法度，自絶于鲁而犹卒之春秋，不以为非，以谓君臣之闲，厚莫重焉，故君诚有礼于其臣，则臣可以死，可以亡君，诚有恩于其臣，则臣虽死，虽亡而不怨也，若是而国家之祸乱远矣。
宋子哀来奔，君子贵见防而贱死，祸见防者，大臣之操也，孔子曰：所谓大臣者，以道事君，不可则止。
诸侯盟于扈，大者天地，其次君臣，道莫先焉，晋为伯主，齐弑其君，兴诸侯而莫能正，晋则固有罪矣，诸侯又莫之讨，不亦病乎？夫诸侯不专征者也，田恒弑简公，而孔子请讨焉，是岂非义而孔子行之哉？固以谓天地之道，君臣之义，是乃其冝者也，从此观之，盟于扈之意，晋则固有罪，而诸侯亦病矣。
齐人来归子叔姬，出夫人者，未尝不使大夫将命也，彼其曰郯伯姬来归，此其曰齐人来归子叔姬，何哉？曰：春秋正名，别贤不肖，使勿相乱者也，义屈则屈义直，则直郯伯姬以罪出，虽父母于其子而不敢以私爱害公义，辞不教而已矣，子叔姬以祸乱逐，非得罪于先君者也，鲁虽受之，其义固可以自直，故谓之，齐人来归明罪之在也，凡人之议法也，所亲则回所踈则察君子不然，亲则怜之，而不以爱妨公，踈则容之，而不以枉，诬正所以见王者之事也。
毁泉台，臧文仲祀爰居，而文公毁泉台，此皆迷民以怪者也，爰居之不书，展禽之力矣，君子愼所以导民乎？
公子遂，叔孙得臣如齐，春秋之文，有常有变，变用于变，常用于常，不相袭也，变之甚防，读者难知也，则以为史耳，乃春秋则欲起，问者，见善恶也，公子遂将弑君，谋之齐而后决，阳货将窃国谋之，晋而后发而经书，子卒盗窃寳玉，大弓，其实尚隠故原其祸乱之始邪？谋之发着之，奉使之日，以见非常也，使学者比其类，揆其情，因是而知之所谓防而显志而晦者也，非圣人孰能修之哉？齐与人之大臣谋弑其君，晋与人之陪谋，覆其国意，俱恶而祸俱大，此春秋所以异而恶之也。
刘氏春秋意林卷上
<经部,春秋类,刘氏春秋意林>
钦定四库全书
刘氏春秋意林卷下   宋 刘敞 撰
晋放其大夫胥甲父于卫，秦穆公悔不用百里奚之言以亡，三帅自状其过而作秦誓，晋灵公耻不得志于秦，而追咎善谋，放胥甲父于卫，人之度量相越，岂不远哉！仲尼删书，以秦穆为贤而措之，帝王之末，及修春秋，以胥甲父无罪，而讥晋之滥，从此观之，明莫要于自见智莫先于自知，善莫大于自反矣！假使晋之君臣，因胥甲父之言，推而广之，修已而不责人，邻国将来服，奚患秦哉？不耻政之不修，而疾战之不胜，不忧德之不仁，而忿民之不为用，不责己，不中义而疾人之为谋，忠未有用此而保其国者也，晋灵公之弑，不亦冝乎乃其兆先见矣。
公及齐侯平莒及郯，莒人不肯，公伐莒，取向，孔子称片言可以折狱者，其由也与？夫两怨相仇，能辨其曲直，使人信之者，唯已有道也，此仲由所以称政事矣，小邾射以邑归鲁，鲁使大夫盟之辞曰：使子路约我无所用，盟于是谓子路，子路不可，季孙曰千乗之国不信其盟，而信子之一言，何故不为子路曰：鲁有事于小邾，不敢问，故死其城下可也，彼不信而使由盟之是义之也。由弗能，故子路可谓能以言信矣，推子路之心居郯，莒之间，安有不听者哉？使子路动而违义，言而废信，不可以决，郷党之平，况千乗之国乎？
陈杀其大夫冶，冶则信，能谏其君，然而非大臣之操也，所谓大臣者，必絜其身于进退之始，不可入焉，则止矣！今陈侯君臣之淫，非一嵗之积泄冶，犹安其朝，至不胜其欲，而大乱废，男女之节，然后言之，则其从君于昬多矣，夫谓之从，则具臣也，居大臣之位，而为具臣之操，过而见杀，未为不幸也。且陈侯之淫，举国皆恶之，不独泄冶而后知之也，然则非能知君淫之为贤，以能止君淫之贤也，非能言国乱之为智，以能去国，乱之智也；此两者絜矩之道也，春秋责贤者备，此之谓也。
天王使王季子来聘，季子不称爵，未爵也，不称字，未字也，未字则未冠也，而天子之大夫不名，欲明其尚幼，是以谓之王季子也，王不推至公，选贤与能，而笃于下流之爱，使幼稚之人，居大夫之任，交于诸侯，示天下以私，治何由兴哉！
楚子入陈，纳公孙宁，仪行父于陈，齐桓公内行不治，以淫骄闻天下，然而孔子称之曰正而不谲，防管仲，吾其被髪左衽矣！为其尊天子，正君臣也，功烈若此，盛矣！及至序大道，犹不免于贬，谓为三王之罪人，能各有所施也，公孙宁，仪行父从君为淫使徴舒有縁而弑其君，罪则大矣，然而能赴命大国，诛乱除雠，社稷复存，宗庙复享，于君臣之义，虽齐桓正而不谲，殆无以过，然而犹不得系之，陈者本不正故也。以彼其有功而又能正其本，则王者之臣也，王者之臣，功烈未必皆多而羞称五伯者，诚在正本而已矣。
同盟于清丘，诸侯之臣也，而同盟，僭其君矣，非礼也，王札子杀召伯，毛伯不知者，以为王札子文不足与其知者，则以为当上也，召伯，毛伯争政，而诛春秋，不专恶王札子也，宋司马司城，官乱见杀，春秋不专恶华孙也，以谓上必先失之，然后下得之，已，必先予之，然后人夺之，汤放桀，武王伐纣，从此生矣。
公弟叔肹卒，见公弟之重者，所以非宣公之弑也，举叔肹之于者，所以知其人之贤也，肹非贤则不得字字而不称弟，则与季友仲遂乱，故见其重而后贤之，是以春秋无虚文，也甚防而显甚志而晦，不可不尽心焉，叔肹不仕宣公，则非大夫，非大夫而书于春秋，以叔肹之义，则固可以为大夫矣，此春秋之举逸民也，逸民伯夷，叔齐，虞仲，夷逸，朱张栁下惠，少连孔子曰：作者七人，七人者不同，操然而不降其志，不辱其身，身中清，废中权，叔肹则兼之矣。
元年，作丘甲，鲁不务广德而务广力，不务益义，而务益兵，以王者之制，论之则作丘，甲之罪大矣，王者之制，诸侯不得擅赋，其民擅税，其民税为足食也，赋为足兵也，足食足兵，民信之矣，然而不得擅者，先王之税，既足以食矣，先王之赋，既足以用矣，今不循先王，而以意为准，必乱之道也。是以圣人禁之。
王师败绩于茅戎，不言战而言败，此王术也，以谓天下莫之敢亢，故不可言战而有天下者，一失其道，则人能夺之，故不耻言败，是以王者脩，已而不责于人也，周公相成王营洛邑，其言曰：使有徳易以兴无徳易以亡，呜呼！岂所谓周道如砥，其直如矢者邪？
季孙行父，臧孙许，叔孙侨如，公孙婴齐帅师鲁次，国尔三卿，而四军大夫，安得不僭？公陪臣安得不执国命，此乃春秋所由作也。
及国佐盟于袁娄，郤充一战胜齐，反鲁，卫之侵地，功大矣，而春秋恶之，以谓失上下之节，凡功者为之于君，君臣臣父父子子之间则安，以荣反是，则危以辱人，皆多郤子之能伸其意，而春秋绌之，为其先力而后礼也。
公及楚人盟于蜀，是婴齐也，其以力为功，薄于义而陋于礼，与郤克一耳，郤克不得称，诸侯之大夫，故婴齐亦不得以其名通也，此文异而意等也。
叔孙侨如帅师围棘，棘外邑邪？应有伐文，内邑邪，曷为围之？以此知其叛矣，而不言，何哉？盖以谓棘之罪，非敢叛者也。凡在己尔，己未能事君，则人孰能事？我不察己之所以失，而疾人之不我服，强国之术，若五伯之事则有之，非王道也，春秋不然，己之所未能，不以责人见不肖，则内自讼者也，季氏患盗问孔子，孔子对曰：苟子之不欲，虽赏之不窃，曰：如杀无道，以就有道，则如之何？曰：子为政，焉用杀？子欲善而民善矣，夫孔子之知本也，以盗不足患则叛，未可诛以无道，不可杀，则叛未足围，此其指也。
及荀庚盟，及孙良夫盟，诸侯有聘无盟，聘礼也。盟，非礼也，良夫不务引其君，当道志于仁而已，而生事，专命为非礼，不信以干先王之典故，不系于国，以见其遂事之辱，非人臣之操也。
立武宫，鲁诸侯也，僭天子之礼，虽欲尊其祖鬼神不享也，而学者习于鲁之故，更大而称之，曰：鲁公之庙，文世室也，武公之庙，武世室也，人之迷固久矣，夫其以僭为典也。此乃春秋所由作也。
宋公使公孙寿来纳币，纳币不书者也，公孙寿何以独书乎？以谓礼邪？彼其不书者，且非礼矣，而公子遂礼乎？以谓録伯姬邪伯姬之贤，不过有常操死耳，其且未归，何用録乎？以谓不当使公孙邪？凡诸侯之大夫，孰非公孙者，昬礼称父兄师友，父兄犹称之，而况公孙乎？故此皆非也。春秋正始始不正，则王道不立，人伦之重，莫重于昬，因公子遂纳币，以父之丧娶也，公孙寿纳币，以母之丧娶也，父丧，见母丧不见，然而齐斩之情，三年之忧，天下之达礼也，不得以不见之故而降此经，所以书也，事同则文等矣，学者所冝以三隅反者也。
天子使召伯来赐公命，古者制三公一命卷若有加，则赐也不过九命，次国之君，不过七命，小国之君，不过五命，夫有加而赐所谓赐命者也，以义观之，锡命者，其世世相袭，衮不废矣，赐命者服过其爵，所以章有德，止于其身，不世传者也，成公未有明德大功，简于王室，而服过其爵，非沮赏之典也。是以称天子，天子者，临天下之言也，天王者，临诸侯之言也，今居中国，备采卫，而得临天下之言，何荣之有焉。
晋人败狄于交刚，春秋之记，战伐侵入也甚详，然而于外裔未有言战者，是何也？曰：四裔者，春秋之所外也，中夏者，春秋之所内也，所内者，将以德治之所外者，将以力治之，故抗兵相加，未尝不战也，然而在中国则书战，书战者，以德治之之意也。在外裔则不书战，不书战者，以力治之之意也。王者非于中国厚而于外裔薄也，势不得不尔也？中国故不结，日不偏，陈虽有道，犹恶之外裔之来，为冦能胜之而已矣。虽不结日不偏，陈无讥焉，曰：徳以柔中国，刑以威四裔，乃亦此之谓也。
公如京师，主人习其读而问其传，则以谓如京师固羙志也，而未知春秋，以是讥之也？曰：公不伐秦，岂能朝天子乎？天子者，天下之父也，朝有年聘，有时尽心竭力致其诚，慤专一之意，以将之，则所谓子事亲，臣事君之道矣，焉有挟二事以往哉！重于伐人，轻于事君，虽有朝之名，而无朝之诚，书曰：享多仪，仪不及物，惟曰不享，此春秋所恶也。
防吴于钟离，防又防非殊而卑之也，又非异而尊之也，以吴子在是，不得称吴人，而吴复不可独称，故便文也；晋侯防狄于攅函，亦犹是矣。异乎首止黄池首止者，先及而后防，所以别王世子尊储君也，黄池者先防，而后及所以别两伯主，进吴子也，独钟离，不然，有以知其文，近而实逺也太山之为大，弗察不见，而况圣人之文乎？故曰差之毫厘，失之千里，此类之谓也，欲以殊防，吴为卑之邪？吴序诸侯之下矣，安在其不卑而戚之防又何事哉？欲以殊防，吴为外之邪？首止之，防王世子亦殊矣。安在其外之而戚之防何独不外也，此皆似是而非者也。未可以论春秋，春秋之外吴也，在于称其君以国，称其大夫以人而不在防，又防也。
晋人执季孙行父舎之于苕丘，执之者以归也，归而未至，故不可言以归，不可言以归，故着舎之于苕丘焉，此皆春秋别嫌明防，愼用狱之意也，苕丘，非晋地明矣，若苕丘，晋地也，则必曰以归，既曰以归矣，则无所复着，苕丘未有诸侯入其封内而复殊，其地者也，九月，用郊经言，执鄫子用之，又曰：执蔡世子友用之，莫言其所以用而直谓之用而已，明用者，用人也，古者固谓用人为用乎？用之为字，卜中也，卜而中斯用之矣，不言用牛羊而言，用人牛羊所常也，人非所常也，所常可言，非所常不可言也，不可言，故专谓之用，其意防而显矣，世衰礼废，淫于祭祀，而用非所用，春秋多有之，秦穆宋襄，皆显诸侯也，而犹欲用列国之君，而况鲁成者乎？
围宋彭城，楚为不道，奬乱助恶，使臣畔其君，春秋所恶也，虽得其地，春秋不与也，凡诸侯受封于天子，固有常分，强者不得独兼弱者不得独失，有王者作，强者将损之，弱者将益之，故宋虽失彭城，犹未为非，宋也，彭城，言宋大鼎言，郜齐寳言卫取非其所有据，非其所安，虽歴百世犹不得名也，取非其所有据，非其所安，可不戒哉！遂城虎牢，此其曰虎牢，彼其曰郑虎牢，岂两也哉？虎牢之不系郑可知矣。彭城不可取，而楚取之，故谓之宋，彭城虎牢可取，而诸侯不取，故不谓之郑虎牢，当是之时，晋方脩伯者之义，申天子之禁，郑不用命，则国尚非其有也，何但虎牢之一邑乎？其义不得专之，则无所系国，无所系国者，亦所以明不外王命于郑也，春秋贱用兵，而恶取邑，今用兵反以为是，取邑反以为可以谓有能如晋悼公之贤，先自治而后治人，虽用兵，取邑焉可也？又况取而不贪，怒而不暴乎？孟献子之谋，忠且礼矣，于此乎见之。
叔孙豹及诸侯之大夫及陈袁侨盟，春秋襃善贬恶，不失其实者也，诸侯皆在是，又称：叔孙豹及诸侯之大夫，大夫受命于其君之词也，异乎湨梁，湨梁者，诸侯皆在是，而大夫盟，其非受命而专之也明矣。诸侯之失其政，夺于其臣，不亦冝乎？诗云：不自为政，卒劳百姓，其为得失也逺矣。
叔孙豹，鄫世子巫如晋臣之事君也，非苟益其君之谓也，子之事亲也，非偷安其亲之谓也，不义而富，虽可以得利者，而臣不为君，然后荣无耻而安，虽可以得存者，而子不为亲，然后尊今豹，自谓强足以兼人，而不度于义，巫自谓智足以便亲，而不虑于耻，此小人以为功，而君子以为羞者也。孔子曰：不患贫，又曰，不患寡，豹之为君谋冝曰君擅劫天子之地，夺诸侯之国，以自封树，为益愈耳。非所以创业垂统也，君以正却之，诸侯将自服，何患于贫？巫之为亲谋冝曰君私弃先王之命，卑宗庙之守，以偷欲休，其耻甚于去位，而虏也，君以正守之，七十里之地而可以王，何患于寡？如此而臣子之义得矣，此乃圣人之所贵也。
郑伯髠顽如防未见诸侯，丙戌，卒于鄵，诸侯于其封内犹大夫于其家也，义不可外，其君是以虽卒不地也，鄵何以独书乎？然则郑伯之卒可知矣。彼必以合乎中国之故，而见外于其臣也，为变文以起，其见弑，因赴告以絶其同恶，故春秋乱世也，弑君者非一，皆可得而诛者也。至于见知，故纵使大恶不发，君仇不复其罪，与亲弑者无以异，是乃春秋所当絶也，季孙问具臣，从之者与？孔子曰：否，弑父与君，不可从也。夫不可从者固以从为罪，而况于大臣乎！
防吴于柤，春秋所甚谨者，莫如君臣，吴、楚、徐、越，此皆圣贤之后，非周室之伯父，叔父，则伯舅叔舅也，见周之弱，而诸侯放恣，自以逺于中国王灵不及，而皆僭名号，其无等为己甚，是以春秋亦因而遂外之圣人，愼用人重弃人，虽曰外之而未忍遽没，其所始封也，尚委曲为之造说，故称其君国，称其大夫，无爵命名氏之辨，以贬逺之不使得齿中国而已，所谓一字之贬，有严于斧钺者在此也，呜呼！可不省乎？将以求荣邪？乃反辱焉，将以求安邪？乃反危焉，及其思善悔过去，僣号从中国，然后许之，有君有大夫，吾以此观之，凡人之善恶，损益荣辱，无不自已为之者，诗云：永言配命，自求多福。
戍郑虎牢，向者郑虎牢也，而不言郑不使郑得专之意也。今者非郑虎牢也，而系之，郑不取于郑之意也。故义可以取虽过千乗君子不以为非，义所不取，虽已失之，犹予使得名焉，取之以义，予之以义，虽用天下可也，况其下乎？孔子问公叔文子于公明贾曰：人谓夫子不言不笑，不取信乎？对曰：非也，夫子时然后言，乐然后笑，义然后取耳，故取之，与予亦大矣，非君子，孰能冝之哉！
作三军，论者以谓天子六军，诸侯，大国三军，次国二军，小国一军，此似是而实不然，鲁于周室，封最广者也，至襄而作三军，春秋讥之，明襄之前，未有三军也，及其舍之也，又曰：舍中军明二军犹在也，故鲁之师行，每一军出辄书之，所以明王制，愼用众也。
防于萧鱼，郑伯如防欤？则冝以如防书乞盟，欤则冝以乞盟书，今一皆没之，独称防何哉？曰：春秋嘉善矜不能而成人之羙悼公之服，郑也有道，其信义着于诸侯，非一日之积，此善之，可嘉者也，郑伯之欲从中国也，亦非一日之积，逼于楚之强而未果，此不能之可矜者也，然则晋之取郑，郑之下，晋不始于防，萧鱼之日，其信已在前矣，至其防也，诸侯以小息中国以小安，是乃有贵乎？约信者也，其义不言而谕，不盟而壹，故略其文，以见其实，盖春秋成人之羙之意也。故以战伐为事者，残人民敝，财用未必能下敌也，以盟誓为信者，繁犠牲，费辞令，未必能合众也，今示以救灾患，恤祸乱，同好恶奬，王室而远人服矣，为天下岂可以诈力哉？
季孙宿帅师救台，遂入郓，众人之所以为众人者，彼不义加己，则己以不义报之，彼不仁遇己，则己以不仁报之衅，于勇而啬于祸之死而不避，欲以为快，非君子之道也，君子者，不然，彼以不义来我，则以义正之，彼以不仁来，我则以仁示之，因于礼，故不迁怒，止于当，故不贰过，是王伯之君所以兼服天下者也，故祸莫大于兵，兵莫憯于志，志莫害于乱，春秋，岂以王徳望于季孙宿哉？因季孙宿之事，以达王徳也。
己未，卫侯出奔齐，奔而名者，两君之辞，剽已立矣，而衎不名，何邪？曰：春秋虽乱世君不君，臣不臣，至于劫夺之祸，尚皆有縁而作穷恶极乱，犹不为也，今剽以公孙秉国政交于诸侯有日矣，亲逐其君而自取之，恶有甚焉？故絶其两君之称，以见所恶也，叔武摄位，而郑不名，剽簒国而衎不名，其不名也同，而所以不名异，叔武称子而剽称侯，称子者，让之意也。称侯者，簒之实也，故曰：贵贱不嫌同号，美恶不嫌同辞为春秋，安可弗察邪？
晋人执莒子，邾子以归，晋人知莒子，邾子之可以讨矣。而未知己之不可讨也。用乱治乱，用不肖治不肖，祸乃始作，非正本之意也，沈同问孟子燕可伐与？孟子曰：可，沈同伐燕，齐人以孟子为劝之也，孟子曰：否，彼如曰：孰可以伐之？则将曰为天吏者可伐之，譬犹杀人者而问曰：人可杀，与亦将应之曰：可，彼如曰：孰可杀之？则将曰：为士师者，可杀之，今以燕伐燕，曷为劝之哉？夫孟子可谓知本矣。
白狄来，诸侯间于天子之事则相朝，相朝者考礼，正刑一徳以尊王室为之也，是以春秋亦予其朝，夫外裔于中国无事焉，其于天子，世一见则诸侯虽善其交际，不得而通也，是以春秋亦不予其朝，不予其朝者，惩淫慝，一内外也，周公致太平，越裳氏重九译而献其白雉，周公曰：君子徳不及焉，不享其防，此乃天子而让也，况列国之君守藩之臣乎！
晋人执卫行人石买假晋，欲明天子之禁，修方伯之义，黜叛夫而诛乱臣者，则莫如正孙蒯之恶而诸侯服矣，今置所先而收所，后急所轻而缓所重，伯者之讨固有若是乎？夫赏不当其功，罚不当其罪，不祥莫大焉，大恶不举而小过，必察犹不当其罪也。
晋栾盈出奔楚，不以范匄，逐之为文，而以盈之，自出为说，使盈无可逐之衅，则匄不得逐矣，匄之罪易见，盈之失难知，此春秋所以深探其情，而大正其本也。道莫难于治天下，而天下之治在国，国之治在家，家之治在身，身不治国家，不可得治也，诗之首周，召书之首，尧舜皆从此生矣。春秋述尧舜者也，是以谨于人道之始，闺门之内，易曰：闲有家，悔亡，家之不闲悔，不亦冝乎！
甯喜弑其君剽，季子然问：仲由冉求可谓大臣乎？孔子曰：所谓大臣者，以道事君，不可则止，今由与求也，可谓具臣矣。季子然曰：然则从之者与？曰：弑父与君，亦不从也。由此论之，具臣者，其位下其责簿，小从可也，大从罪也，大臣者，其任重其责厚，小从罪也，大从恶也，夫据国之位而享其禄，临祸不死，闻难不圗，偷得自存之计，使簒弑因己而立，后虽悔之，不可长也，里克赵盾，甯殖之贬，不亦冝乎曽不如公孙宁，仪行父之犹有益于其君也，又况商人陈乞之懐恶以济逆者乎？夫商人陈乞懐恶以济逆，与里克赵盾，甯殖之事，则轻重有间矣，然而春秋不别也，以谓君臣之间，义不容失，故其文一施之所以教天下之为人臣者也。
卫侯之弟鱄出奔晋，卫侯忌小忿，以诛有功，捐大信，以疑至亲，使鱄至于去国，逃死者无人君之道故也。诗不云乎？人之无良，我以为君人之无良，我以为兄，当此之时，鱄以全身，不离于恶，名为智，以母使其兄有诛，弟之恶为义，以不翘世以自絜为忠，以不仕而能矫，国之失为廉，可为重己乎？是乃君子之所贵也。
豹及诸侯之大夫盟于宋，葵丘之盟，以明天子之禁，书宋之防以弭诸侯之兵书推赵武，屈建之力以当齐桓，不亦过盛乎？据十有余嵗之安以接治平，不亦浅近乎应之曰：伯者有五：而桓公为首，非以其力也；固以谓九合诸侯，不以兵车也，而宋之防亦不以兵车，何以不能比葵丘，孔子曰：回之为人也，三月不违仁，其余则日月至焉而已，又曰：我未见好仁者，恶不仁者，好仁者，无以尚之，恶不仁者，其为仁矣，有能一日用其力于仁矣乎？夫宋之防，百姓免兵革之患，犹出之汤火也，养老长幼者十有余年，非独一日之仁也；何谓浅近哉？吾以此观之，圣人之爱民深矣，固有有其意，无其功而善之者矣，孰有有其功，有其名而遗之者邪！
公在楚，主人习其读而问其传，则以谓公在楚云者，释不朝，正于庙焉尔？而未知己之有罪也，昭公去国，至于以干侯寄，是以书公在干侯，当此之时，季氏居君之位，摄君之祭，鲁之一民，非公之有。圣人嫌于国无公，公无国也，故因正月以正之，今襄公亦去其国，季孙亦叛于内，居君之位，摄君之祭，其与干侯也，同同则其文等矣，故存公则无所复存，存公则失国可知矣。此正春秋之所欲明也，在易坤之剥，曰：龙战于野，其血黄，夫嫌于无阳，而后称龙，犹嫌于无君而后存，公安可不察邪！
吴子使札来聘，世或谓季子之让，不若其受国之愈也。季子之去，不若其诛，恶之愈也。此欲速之士，宋墨之徒权一时，以期功名，非正徳修本之道也，彼其争故明吾让以鎭之，彼其贼，故明吾仁以静之，由是而训，虽未治，王者之功，圣人之守也，不由是虽偷有成为快耳！非至徳之风也季子岂不欲飨一国哉？又恶不由其道，岂不欲讨国乱哉？又恶父子兄弟之相簒，夺无已时，此固季子之所以称贤也。
葬宋共姬，使共姬避火而全生，未足以害其贞也。然而不以己之可以全其生之故，而违天下之常义，此安乎性命者，乃能之，故审乎死生之度，辨乎荣辱之境，知礼之重，重于生辱之，甚甚于死，伯夷叔齐饿于首阳之下，求仁得仁，何以过此乎？诗云：彼其之子，舍命不渝。
葬蔡景公，蔡世子般弑其君固云者，足以见般之罪矣，未有以明固之恶也，君不君则臣不臣，父不父，则子不子固，贼未讨而葬，以既讨之，文非寛弑之者之罪也，使夫弑者亦有以自省也。
宋灾，故天下之事不一也，君子虑所逺而小人恤所近夫灾，虽诸侯所当救，然而一时之变，一国之祸也，财足以周其乏，粟足以济其用，则已矣，非所以为天下之忧也，彼天下之忧者，臣弑君，一子弑父二，如是，则夷狄矣，虽有粟，吾得而食诸！故孔子论天下之信，则曰：宁去食论陈恒之变，则曰：请讨之，其察于道之轻重缓急，大小先后也审矣，岂以姑息爱人哉！
莒展出奔吴，莒展子也，而不谓之子，展失子之道也，凡人之所以称乎臣者，以有君也，所以称乎子者，以有父也，君弑矣，而臣不讨贼，父杀矣，而子不复雠，是固无臣子之理也，展之见夺，不亦冝乎鲁叔孙氏之竖牛杀孟丙，仲壬以立昭子，昭子既立朝，其家众曰：竖牛祸，叔孙氏杀适立庶，使乱大伦，将以赦罪，而罪不可赦，必速杀之，仲尼闻之曰：叔孙昭子不赏私劳，不可能也，书云：无偏无党，王道荡荡，岂其掩义隠贼而忘君父哉！
郑杀其大夫公孙黒赏罚之于政，非春秋所先言者也，然而赏罚不当，春秋必讥，所以效王者之政，虽不以赏罚为本，而犹不可废也，君专杀大夫，非王法，所得为者也，然而君杀大夫，春秋或予之，所以效春秋乱世急于见君臣之礼，扶上而抑下也，夫圣王之罚不诛，不教不诬，无罪百姓，未见其恶也，则虽方命圯族，尧不殛鲧，及其恶成而罪见诛之，犹鹰鹯之发也，无留狱矣，此所以禁奸止邪，除祸，持国之道也。岂幸而胜之哉！
公如晋，至河，乃复道千乗之国至重也，而动不以礼，虽为之卑伏曲从，犹之无益也，适得轻焉，譬之郑，卫之处，子蒙珠玉而过中山之盗也，滋益恭而滋益侵耳，吾以此观之，为国以礼者，处胜人之地矣。孔子曰：恭而无礼则劳，又曰：事君数，斯辱矣，朋友数斯防矣，数犹数数也，进之不以礼节者，谓之数【，庄子曰：彼于致福，未数数然，左氏传曰：无日不数于六卿之门，皆谓进不以礼】。
执齐庆封，杀之，春秋之予人也，不求备其责，楚子也，求全焉，何哉？曰：春秋明王道之大本者也，政刑寄焉，不求备者，叙才用之意也。非出乎身，加乎民之正也，出乎身，加乎民者不正，则不行，不信则不服，是以不使若楚子者，得专天下之善也，天下之善不专在楚子，则楚子之善，未免于戮矣。以此治天下，所谓洒濯其心，一以待人者也，故杀人者可杀，而非士师亦不得杀，杀之为专杀，专杀之罪，与杀人等，王者之政也，夏书曰：昬，墨，贼杀己恶而掠羙为昬贪以败官为墨，杀人不忌为贼，楚子有二焉。
舎中军向曰：作三军，三军皆始作也，今曰舎中军去三之一也，然则今之舎者非向之作者明矣，若今之舎乃向之作，则向之作亦曰：作中军矣，鲁之本，不有二军，岂不然乎！
暨齐平，齐大鲁，小鲁为齐弱久矣，然而能暨齐以平者，介于楚也，夫不自计徳之厚薄势之利害，而借人之威，以慿诸侯是逺者不服近者不亲，此最得失之机也，诗云：肆不殄厥愠，亦不陨厥问，夫文王不以昆夷之陋，而陨其问，是以能成王业，奈何其崇夷狄侮中国哉？昭公之弃其国死于外，诸侯莫之杀也，从此生矣。
搜于红，奸臣之将蔽其君而夺之也，未尝不先为非礼，而动民也，搜于红，吾见其反天时矣，吾见其易地理矣，吾见其悖人伦矣，而昭公犹未之悟也，至于奔走，失其社稷以死，岂不哀哉！
陈灾，当是之时，楚子在陈，彼赴而我吊，此其所以书也，季孙意如，叔弓，仲孙貜帅师伐莒，向者舎中军也，自以谓得于节矣，而未知其犹非制也，今也为三军以出，自以谓权一时之利焉尔？而未知其犹僭也，非制且僭，此春秋所谨也，义岂得略哉！
执蔡世子友以归，用之，郑忽疑于失国，蔡友疑于不立，卫蒯瞆疑于出奔，春秋正父子之亲，君臣之礼，贬奸逆，退不义，以此三人者，虽道徳不足犹可以世其国，盖不登畔人之意也，传曰：斯民也，三代之所以直道而行，其斯之谓与！
叔弓帅师围费。季康子患盗，问于孔子，孔子曰：苟子之不欲，虽赏之不窃，曰：杀无道，以就有道，则如何？孔子曰：子为政，安用杀子，欲善而民善矣，故春秋未尝不恶，臣不臣，子不子也，又察其本，本治而末乱者有之矣，天下所共弃也，本不治而末乱者，是乃其理，君子所宜，内自审者也，尝试使周之王必毋废，文武之法，毋过天之道，诸侯虽大国，孰敢慢其上，诸侯必毋僭天子，其大夫孰凌？大夫必毋胁其君，其陪臣孰畔，故南蒯虽以费入齐，而春秋未以畔诛，蒯非寛蒯弗诛也，事有本末，法有原省，季氏未得以畔名蒯，则鲁亦未得以强讨季氏，鲁未得以强讨季氏，则周亦未得以僭絶鲁其不正相乗非一日之积矣，众人之治则以谓：苟君君臣，臣焉可矣！王者之术，必将曰：君不君则臣不臣，父不父，则子不子，正己而物正乎？此之谓王者之术。
同盟于平丘，政莫善于兴灭，国继絶世自三代之王，皆传用之，平丘之防，虽未可以言王，然而王使大夫临之，诸侯约之，王者之政行焉，未命而蛮夷服，唯其信也，推其羙殆与葵丘，明天子之禁，无以异此，则春秋所贵也。
蔡侯庐归于蔡，陈侯吴归于陈，陈；蔡，不计己之所以能复其世者，天子之徳诸侯之功也。而皆欲速贪利，反受封于仇雠之楚，忘其宗庙之辱，社稷之耻，殆匹夫所不为，其道虽可复，其行不可复，恶足以君国子民哉？是以其祸乱相继，终亦至于灭亡，而莫之振也，岂不哀哉！夫道可复者，人也，故曰：归行不可复者，已也，故名之，君子之膺受多福，可不省邪？
莒杀其公子意恢郊，公不慼其亲之忧，使意恢得縁以闚觎意，恢不隠其兄之恶，使蒲余侯得縁以专祸，是上下交失也，书不云乎？于弟不念天显乃疾厥兄，兄亦不念鞠子哀，大弗友于弟惟吊，兹不于我政人得罪，盖痛之矣，听讼蔽狱，可弗熟察邪！
楚子诱戎蛮子杀之，诱一也，或名或不名，或诱而灭之，或诱而杀之，诱而灭之，其罪虽着，春秋犹恶其懐恶而讨不义，诱而杀之，其义虽贬，春秋犹探其罪而弃之于天下，此似相反，而实非相反也，曰道并行而不相悖，茂而有间，连而不相及，此之谓矣。鄫子贪色而亡礼，纵欲而昧祸，犹禽兽也，虽无邾人之虐，有王者作，固不免于诛，戎蛮子怙乱而轻，百姓不信，而侮四邻，虽无楚子之诱，有王者作，固不免于亡，春秋皆略其名，以见其贱，祸之来也，己有以取之，易曰：不节若，则嗟若，无咎，孔子曰：不节之嗟，又谁咎乎？此之谓也。
曹公孙防自鄸出奔宋，春秋之时，臣能专其邑，无不畔其国者，能使其众无不要其君者，臧武仲之智，可谓智矣，然犹据防以求为后于鲁，是以孔子讥之，以谓其罪与不孝，非圣者均也，不孝则无亲，非圣则无法要君，则无上三者，皆大乱之道也。故深察公孙归父之至柽奔齐，公孙防之，自鄸奔宋也，其贤于臧武仲远矣，降而无憾，憾而能眕，唯知命而好礼者能之，孔子曰：不知命无以为君，子不知礼，无以立也；此之谓也。
宋华亥，向宁，华定自陈入于宋南里以畔，吾以其言畔也，知其不可言复入，以其不言复入也，知其为畔矣，畔者犹未絶其为君臣之称者也。
刘子，单子以王猛居于皇陈人，蔡人从王伐郑，君臣之辞也，大不以乎？小贵不以乎贱君，顾可以乎臣哉？夫臣者为上，为徳为下为民者也，治烦去惑，以道事君，不可则止者也不乗君之昬而以封己者也，不挟君之势，而以崇党者也，今刘单之为天子，臣也则不然，君昬则不谏，国危则不忧祸已成矣，乱已兆矣，然后挟天子而令诸侯，此则奸雄之所以冀非望者也。源必始于此，上下舛逆，是以谓之以王猛，居于皇也，孔子曰：危而不持，顚而不扶，则将焉用彼相矣？世治则有良臣，无功臣，夫尊尊亲亲，不失其理，则何功之称矣。曰：大夫以夫人致若是，则何如？曰：是亦犹是也。然而以逆顺为差，大夫之以夫人者，有君命存焉，刘子，单子以王猛者则专之，尔察响者，原其声，视影者观其形，则何疑之有！
叔孙婼至自晋，民生于三，事之如一，报生以死，报赐以力，古之道也，婼不忍自同于季氏，而谋纳公正也，不忍见欺于季氏，而反自杀，忠也，然而君子以为难，不以为法者，昭公在外，婼可以无死，婼之死畏也，曽晢使曽参，过期而不反，人曰：其畏乎？曽晢曰：彼虽可畏，我在必死也，此曽子之所以称善，事父也，孔子畏于匡，顔渊后子曰：吾以汝为死矣，顔渊曰：子在，回何敢死？此顔子之所以称善，事师也。使婼少闻曽氏顔子之风，则必不以死易生矣，此春秋所由不以死，襃婼也，婼之死，虽不可以当襃，而其忠也不可忘矣。故因其可襃而襃之，传曰：苟志于仁矣，无恶也，此之谓也。
宋公佐卒于曲棘，十有二月，齐侯取郓，置天子者，非以优天子以收天下也，置诸侯者，非以优诸侯，以収一国也，诸侯有方伯，连帅州牧，卒正者，非以优强大，以存小国也，故小事大，大字小为治之要，春秋之所甚贵也，分灾救患，扶倾济弱诛叛，讨乱，王政之所急，仁义之本也，诸侯卒，其竟内犹大夫之卒，其家未有言其地者也，而佐卒独见外取邑，不书书之，未尝不称人也，而齐独称侯，以宋公有亲附邻国忧，诸侯之心，齐侯，有修伯讨不登，畔人之意，是以异之也，诗云：何其处也？必有与也；何其久也？必有以也，又曰：岂不怀归？畏此简书，简书同恶，相恤之谓也，文王尝以此怀西方矣。
盟于鄟陵公自防，居于郓，居于郓者，犹曰居于郑矣，有天下者固家天下，有一国者，固家一国，上虽失之下，莫敢有也。及至天子弃天下而不守，诸侯失其国而不保，是以天子有曰：出居于郑，而诸侯有曰：公在楚矣，出居于郑，非实弃天下也，其道则无以异于弃天下也，公在楚非实，失国也，其道则亦无以异于失国也，岂虚加之哉！说不免焉。
楚杀其大夫郤宛，君不明，故臣得专其威，至于杀其大夫而莫之止也。不亦甚乎？然而郤宛则有以取之，有以取之者，辟嫌不审也，辟嫌不审罪也，诗云侈兮哆兮，成是南箕，赵简子欲簒晋，疾天下之议己者，曰杀孔丘，窦鸣犊，则庶几矣。已杀窦鸣犊，使人聘孔子于鲁，将济河，孔子闻其杀鸣犊也，于是止曰羙哉水乎！丘之不济此水，命也夫！赵简子卒不得施其谋，由是观之，孔子之御患也，早矣，逢蒙学射于羿，尽羿之道，思天下唯羿为愈，已于是杀羿，孟子曰：是亦羿有罪焉，公明仪曰：宜若无罪，然孟子曰浅哉？言之也，安得无罪？孟子可谓知春秋矣，春秋之责于义也，未尝不欲其无罪也，人亦有有罪而无祸者矣，非春秋所贵也，人亦有无罪而有祸者矣，非春秋所戒也，春秋道其常，而众人计其功，传曰：人之生也直，罔之生也幸而免，此之谓也。
公在干侯，向曰：居今曰在，向也鲁而今也，晋一民莫得使焉。尺地莫得有焉。人固曰：干侯之君耳，而春秋则以为，犹吾君也，冉有谓子贡曰：夫子为卫君乎？子贡曰：吾将问之，入曰：伯夷，叔齐何人也？曰：古之贤人也，曰：怨乎？曰：求仁而得仁，又何怨？出曰：夫子不为也，故君虽不君，臣不可以不臣，父虽不父，子不可以不子，古今之大义也，子贡其知之矣。
黒肱以滥来奔，谓之邾黒肱则邾大夫矣，而非也，谓之滥黒肱则滥之君矣，亦非也。诸侯不得擅相，封其籍不通乎天下，故谓之黒肱以滥也，因是观之，则邾之私爵人，其罪一黒肱之专取滥，其罪一，其义深切而着明，犹六鶂五石矣，不可夺也。
元年春王君子，莫重乎授，受授受王事之本也，授之者以礼受之者，以义正也，正已而后可以正人矣，故择其所处，不汚于伪，不诱于利，不胁于威，楚公子闾吴公子札卫公子郢是矣，可以取，而不取之无正，故不可取也。以宗庙为重，以国家为本，乱非己之所及也；不得已而起，卫公子晋，晋公子周，汉文帝是也，当是之时，社稷无所寄，人民无所奉，羣臣以谓莫冝己者故受国也，可以受而受受之，无害于正，故受也，今定公不然，污于伪诱于利胁于威，虽欲正人，人何由而正？道能得之，非王功也，非王功则春秋奚取焉？渐之象曰：进得位，往有功也，进以正，可以正邦也，故天下非得其位而能有功者，未之有也。非进以正而能正邦者，亦未之有也。圣人其知之矣。
新作雉门及两观天子三门，诸侯三门，天子之门曰臯门曰：应门曰毕门，诗曰：乃立臯门，臯门有伉，乃立应门，应门将将，是道天子之制，文王之徳者也诸侯之门曰库门，曰雉门曰：路门鲁用王礼，是以其库门，天子臯门，雉门，天子应门而设两观，僭君甚矣，习旧而不知以为非，覩变而不知以为戒，无怪于季氏之胁其主矣，此春秋之防，辞至意也。
公及诸侯盟于臯鼬，卫灵公门，陈于孔子，孔子对曰：俎豆之事则尝闻之矣，军旅之事，未之学也。圣人之恶，兵之害如此，然而田常弑其君，则沭浴而朝，告于哀公，请讨之，是圣人非恶兵也，恶夫不义也，楚之不义甚矣，晋以伯主之势，慿王命之重，而不能讨，顾而使吴乗其衅中国不振旅，功近而祸逺矣不亦病乎？孔子曰：夷狄之有君，不如诸夏之亡，是所以眷眷于臯，鼬之盟者也。
刘卷卒，王者之制，内诸侯，禄外诸侯嗣，此三代之礼最所重者也，于经未有以言之观乎？刘卷卒，则可信矣。故生称爵其禄也，卒称名，从正也。葬称公主人之事也，岂苟而言之哉！
季孙意如卒，意如亲逐其君而卒之，其异于翚，何也？曰：以定公为君，则不得不以意，如为大夫矣，孰有大夫卒，而君不为之变者乎？夫意如之，逐昭公也，明翚，遂之弑君也，隠而叔仲惠伯之蔽，恶也未形，春秋固曰：有不待贬絶而罪恶见者，此之谓也。且夫意如之，罪固着矣，及其卒也，而絶之则其着不亦弥信乎？而春秋弗为也，以为定，不书正月，适足以见定之非正，而犹未足以効其受国于季氏，故于是复明意，如为定之大夫也。使定公诚能明君臣之义，不赏私劳，讨先君之贼，致季氏之诛则意，如不免矣，故虽逆取而顺守之，犹贤乎已，今一不然，苟于利而忘其辱，幸于祸而忘其雠，谓意如定之大夫也。不亦宜乎！
季孙斯，仲孙何忌如晋阳，虎陪臣也，而执国命，欲荡覆公室，以自封已三世矣，事不成，故盗寳玉大弓以逃，春秋本其祸之所构，自二子之使，夫以二子之力，专国擅君，而阳虎能制之，进云：则进止云则止，犹仆也，而莫之戒者，方复为之，胁请于伯主之国，此其无所忌，必为乱之效也。虽然，不介晋权乱，亦不得发。春秋彰往察来，而愼于几防，故因事以宣其指，原指以见其变，子恶之卒，阳虎之盗，皆簒君亡国之祸也，苟甚之必録之録之故必自其祸之所起矣。
仲孙忌，古者已孤不更名，名者所受于亲者也，事亲者不为存没，生意不为利害易虑，故不变也。人之背死忘先者，常必以利害汨其中者也，背死忘先以利害汨其中者，非独更名之谓也。更名。盖其小小者耳，而圣人禁之者，背死忘先之情，恶虽小，不可为也，小且不可为，况其大乎！此固礼之，止乱于未形者也。
齐人执卫行人北宫结以侵卫，善为国者，亲近而逺信之附内而外归之，卫侯欺其羣臣，以绐晋残，其百姓以奉齐，齐之执结也，固非伯讨矣，而卫之无良，又甚焉，从此观之，孟子曰：今之诸侯，五霸之罪人，不亦信乎？
从祀先公从祀为祫邪？冝曰大事于太庙，为禘邪冝曰禘于太庙，为时享邪？冝曰有事于某宫，所以不正言之者，其事可丑，出于阳虎故也。阳虎将作乱，而恶不得民心，故于是为小正以售其大不正，立小义以遂其大，不义从祀，先公其事，则顺矣，其情则逆，故仁义礼智信五者，天下之通道羙术也，在君子则治在小人则乱，小人者，挟欲为利之心而为之者也，名愈髙则利愈富，功益多，则祸益大，是盗跖之所以合乎徒众也，君子不然经徳不回，非以干禄也，立事建功，非以狥名也，矫政易俗，非以封己也，忠恕而已矣，春秋原情，情诚善而功恶，弗诛也，情诚恶而功善弗与也，故曰：兵莫惨于志，祸莫大于徳有心为道者之言也。
齐人来归，郓讙隂田使鲁多，其车徒众，其兵革构怨，连祸以攻齐为事，未必能得其故土地也，厚其币帛，重其使介，繁礼巧辞，以请齐为事，亦未必能得其故土地也，仲尼一言尔，威重于三军，利加于万乗岂有他哉？顺于理故也。天下之事，常服于顺而违于逆，逆之必归于败也，犹顺之必取于胜也；中贤犹足以自持，况圣人乎？不动而至，不言而信，不疾而速，此之谓也。故必先自胜也，而后可胜人，必先自治也，而后可以治人，夫不自胜而务胜，人不自治，而务治人，皆逆之类也，故齐虽强以其逆而夺鲁虽弱，以其顺而得得失，非强弱也。在道而已。
宋公之弟辰，暨仲他石彄出奔陈，暨非欲之也，有不得已焉，不得已，非大臣也。而况乎得已而不已者乎？自陈入于萧以叛，以此见春秋之断狱详矣，其出也，谓之暨其入也，谓之及，及非不得已之言也得已而不已之说也，君亲无将，将而诛焉，又况据邑以伐其君者乎？其罪一施之。
帅师堕郈，季康子患盗，子曰：苟子之不欲，虽赏之不窃，今诸侯僭天子，而大夫强大，夫执国命，而陪臣畔，事势则然矣，不务以所望乎下者，事上则治，奚由顺哉？譬之伐木不自其根，必复滋塞，水不自其源，必复流源，与根无他，在己而已矣，故师行邦域之中，而书之若异国，然此孔子所谓不在颛防而在萧墙之内之意也。
赵鞅入于晋阳以叛，古之大臣，有夺而后义，险而后平者矣。齐王问贵戚之卿，孟子曰：君有大过则谏，反覆之而不听，则易位，问异姓之卿，孟子曰：君有大过则谏，反覆之而不听则去，若由是言之，赵鞅保晋阳之甲，以逐荀寅，士吉射伊尹之忠已然而名不免于畔者，当是之时，其志未信其功，未见要，以功成事立，然后可信尔，易曰：利用为大作，元吉，无咎，此之谓也。故大作而得元吉，元吉而得无咎，无咎之羙不过乎？赵鞅之书归尔，是孔子之所以贵权者也，孔子曰：可与共学，未可与适道，可与适道，未可与立，可与立，未可与权，人之生也，困而不学者多矣，知学之为益其性，知道之为得于学，或进取焉，或有所不为焉，是可与共学者也，有常矣，而未及乎中行也，未及乎中行，则未可与适道，适道者必中行者也，不践迹，亦不入于室，是可与适道者也，善人矣，而未及乎大成也，未及乎大成，则未可与立，可与立者，必大成者也，不忧不惧，君子之成名矣，是可与立者也，而有不仁焉，则未可与权，权者圣人，仁人之所施也，汤放桀，武王伐纣，伊尹，周公摄其君，此之谓权甚，逆而下不疑，甚利而上不忧，必忠信至于此，则权安有不可哉！
晋赵鞅帅师纳卫世子蒯瞆于戚世子者，世世子也，诸侯不得世，其子誓于天子，然后称世子，世子之贵达于王室，然则诸侯虽欲以爱易世子犹不得也，桓公葵丘之盟曰：毋易树子，故蒯瞆之得罪君父，君母而出，奚遽失其位哉！郑忽见逐于强臣，见夺于其弟突，春秋为人之不知义，乃反以其突正而忽不正也，故君虽薨，犹谓忽世子，蔡友君，灭众散，守其先人之国，不与雠共戴天，至于死之春秋，为人之疑于诛，君之子不立，乃反是楚而絶蔡也，故君虽没，犹谓友世子蒯瞆，知以礼事其亲，而不知几谏，见志之顺而无隙也，使其母恶而逐之，羁旅于外，春秋为人之不知权，及反责蒯瞆之出走，而不计申生之死为非孝也；故君虽没，犹谓蒯瞆世子，三者异事同指，皆别嫌明疑，予正而夺不义者也。
齐国夏，卫石曼姑帅师围戚，曼姑受命而立辄，其不可以围戚，何也？或问乎？孟子曰：舜为天子，臯陶为士，瞽叟杀人，则执之乎？孟子曰：执之，然则舜不禁乎？曰：舜安得而禁之，是有所受之者也，今以蒯瞆为瞽叟，以辄为舜以曼姑为臯陶此，孟子之义已，曰：孟子未尽于义也，伯夷，叔齐让国，不取饿于首阳之下，终身防然以谓求仁得仁，故无怨也。夫不以能有其国家为贵，而以能全其志义，为安，故孔子称之，舜有天下，瞽叟杀人，是亦将且循伯夷之义矣，安在必申，有司之法，而以己之贵加其亲乎？此不为知春秋，春秋抑曼姑于齐，以明臣之不可侵其君，离戚于卫，以明子之不可加其父一言而君臣父子之道正矣，诗云：示我显德行，此之谓也。故为曼姑之义冝明言于其君曰：子无讨父之道，臣不足为三军将也，辄之义亦冝明言于其国曰：臣无乗君之礼我，不可为千乗主也，若是上让下竞，而兵偃不用矣，又何其纷纷哉？故昔者子路问于仲尼曰：卫君待子而为政，子将奚先？子曰：必也正名乎？所谓正名者，君君臣臣，父父子子者也，君不君，臣不臣，父不父，子不子，此辄与曼姑之事也，不其然欤！
己酉，入邾，以邾子益来伐国而克，此众人之所祷祠，而求玉帛而贺者也，而君子讳之，讳之者不敢多其功，不敢享其名，非恶功名也，功不可训，而名不可传也，其事好还，是以明年而吴伐我，鲁之存者，幸而已矣，且吴之强，不能以是行于楚，鲁之弱，顾能以是行于吴乎？孔子曰：人之生也直，罔之生也幸而免，此之谓也。
吴伐我，君子之道，不贵其胜人，而贵其自胜也，说命曰：干戈省厥躬，躬为善而外物横逆者有之矣，君子拒而弗受也，躬为不善，而外物横逆者亦有之矣，君子受而弗怼也，受而弗怼，此之谓能自胜，故君子之守约也。
齐国书帅师及吴战于艾陵，事君者自尽，而后求进焉，成民而后求用焉，治内而后求服焉，夫以吴之无道，犯间上国，渉数千里之地以伐人之邦，固求弃疾于人，与之俱靡焉，尔国书之用齐也，内不能安其君，外不能交邻国而轻与之战，其不爱百姓也，不亦甚乎？故善战者服上刑，所谓为志乎？此战者是也，汤事葛太王事熏粥，文王事昆夷，不以其养害所养，乃所谓君子之道也。
孟子卒，夫人之必命于天子，犹诸侯之必命于天子也，桓公不受命，终身无王，孟子亦不受命，死不得称夫人？其义一也。所以异者，桓治外，孟子治内，其文不可得而一耳。
公防晋侯及吴子于黄池，吴战胜天下，威强诸侯，动不以徳义春秋所恶也，何縁而以两伯之词言之邪？曰：天下无王久矣，吴，楚，皆僭号叛，命莫能尊，周室吴知自卑，贬其号率诸侯，以奉天子，其事虽浅近，犹不得不引而进之，孔子曰：一日克己复礼，天下归仁焉者，此之谓也。夫西子蒙恶，过之者掩鼻，苟有恶人，齐戒沐浴，可以事上帝，由是观之，吴子之霸也，不亦冝乎！
刘氏春秋意林卷下