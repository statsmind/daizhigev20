钦定四库全书       经部五
左传杜解补正       春秋类
提要
【臣】等谨按左传杜解补正三卷
国朝顾炎武撰，炎武一名绛，字寜人，昆山人，博极羣书，精于考证。
国初称学有根柢者，以炎武为最，李光地尝为作小传，今载榕村集中，是书以杜预左传集解时有缺失，而贾逵服防之注乐逊之，春秋序义，今又不传，于是博稽载籍，作为此书，至邵寳左觽等书，茍有合者，亦皆采辑，若室如悬罄，取诸国语，肉谓之羮，取诸尔雅车之有辅，取诸吕覧田禄，其子取诸楚词，千畆原之在晋州，取诸郑康成祏为庙主，取诸説文石四为鼓，取诸王肃家语注，祝其之为，莱芜取之，水经注，凡此之类，皆有根据，其他推求文义，研究诂训，亦多得左氏之意，昔隋刘作杜解规过，其书不，惟散见孔頴达，正义中，然孔疏之例，务主一家，故凡所规，皆遭排斥，一字一句，无不刘曲，而杜直未协至公，炎武甚重，杜解而又能弥缝其阙失，可谓扫除门户，能持是非之平矣，近时惠栋作，左传补注纠正此书，尨凉一条，大司马固一条，文马百驷一条，使封人虑事一条，遇艮之八一条，豆区釡钟一条，然其中文马之説究以炎武为是栋，又摘其引古春秋左氏説但举汉书五行志之名，又摘其礼为邻国阙一条，用服防之説而不着所自，案征引佚书，当以所载之书为据，栋引世本不标，史记注引，京相璠土地名不标，水经注正体例之疎，未可反讥，炎武至服，防一条当由偶忘出典栋注，昭公二十九年，赋晋国一鼓铁，证以王肃家语注亦明，冯时可之説未标时可之名也。是固不以掠美论矣，乾隆四十九年三月恭校上。
总纂官，【臣】纪昀，【臣】陆锡熊，【臣】孙，士毅。
总 校 官 【臣】 陆 费 墀
钦定四库全书
左传杜解补正卷上
昆山顾炎武撰
北史，言周乐逊着春秋序义，通贾，服说，发杜氏违，今杜氏单行，而贾服之书不传矣。吴之先达，邵氏寳有左觽百五十余条，又陆氏粲有左传附注傅氏逊本之为辨误一书，今多取之，参以鄙见，名曰补正，凡三卷，若经文大义，左氏不能尽得，而公谷得之，公谷不能尽得而啖，赵及宋儒得之者，则别记之于书，而此不具也，东吴顾炎武。
隐元年，庄公寤生，惊姜氏 解，寐寤而庄公已生，恐无此事，应劭风俗通曰：儿堕地，能开目视者，为寤生。
不如早为之所， 解使，得其所宜改云，言及今制之，未尝君之羮， 解食而不啜，羮非也，改云尔雅肉谓之羮。
吊生不及哀 ，杜氏主短丧之说，每于解中见之，谓既葬除丧，谅闇三年，非也，改云不当，既封，反哭之时。
二年，莒人入向 解，谯国龙亢县东南有向城，非也，于钦齐乘言，今沂州西南一百里，有向城，鎭桓，十六年，城向宣四年，公及齐侯平莒及郯，莒人不肯，公伐莒，取向襄二十年，仲孙速会莒人，盟于向，杜氏于宣四年，解曰：向莒邑东海，承县东南向城逺疑也按春秋向之名，四见于经，而杜氏解为二地，然其实一向也先为国后，并于莒而或属莒，或属鲁则以摄乎大国之间耳，龙亢，在今鳯阳之怀逺尤逺惟沂州之向城近之。
三年，苹蘩蕴藻之菜， 玉篇，蕰于粉切菜也，毛晃曰：蕰亦水草。
四年，老夫耄矣， 曲礼大夫七十而致事，自称曰老夫，五年，曲沃庄伯以郑人，邢人伐翼， 解邢国，在广平襄国县按此解宜移在上年衞人逆公子晋于邢之下。
使曼伯与子元潜军军，其后 无解子元，疑即厉公之字昭，十一年，申无宇之言曰：郑庄公城栎而寘子元焉，使昭公不立，杜以为别是一人，厉公因之以杀曼伯而取栎，非也。盖庄公在时，即以栎为子元之邑，如重耳之蒲夷吾之屈，故厉公于出奔之后，取之特易，曼伯则为昭公，守栎者也。九年，公子突请为三覆以败，戎桓五年，子元请为二拒以败，王师固即厉公一人而或称名，或称字耳，合三事观之，可以知厉公之才略，而又资之以岩邑，能无簒国乎！
诸侯用六 ，解曰：六六三十六人，东坡志林引宋书乐志，文帝元嘉十五年，给彭城王义康舞伎，三十六人，太常傅隆以为左传？诸侯用六，杜预以为三十六人，非是舞所以节八音，故必以八人为列，自天子至士，降杀以两，两者减其二列尔，若如预言，至士止有四人，岂复成乐？服防注左传与隆同襄，十一年，晋悼公纳郑女乐二八，以一八赐魏绛，此乐以八人为列之证，隆言是也。
未及国 解忿，公知而故问责穷辞，按：此非人情改云，使者未知公之闻入郛，讳之不以实告。
叔父有憾于寡人， 按僖伯，孝公之子，惠公之弟，故曰：叔父杜解诸侯称同姓大夫，长曰伯父，少曰叔父，此乃通称之辞，当移在庄十三年，上大夫之事，吾愿与伯父图之之下。
七年，戎伐凡伯于楚丘以归 ，此非僖二年所城之楚丘，解曰衞地非也，其曰在济隂成武县西南则是也。春秋时为曹地。
八年，诸侯以字为諡，因以为族 ，陆氏按郑康成駮许叔重五经异义引此传文云：诸侯以字为氏，今作諡者传写误也。朱子曰：以字为氏，如郑之国氏，本子国之后，驷氏本子驷之后，下云：公命以字为展氏是也。
十一年，郑伯使卒出豭，行出犬鸡，以诅射颍考叔者，佯为不知，而使军士诅之。
立桓公而讨寪氏，有死者 解，欲以弑君之罪，加寪氏而复不能正法诛之，传言进退无据，改云言非有名位之人，盖微者尔。如司马昭族成济之类。
桓公二年，臧孙达其有后于鲁乎？ 补云达，哀伯名庄，十一年，臧孙达是也。
其弟以千畆之战，生 解，西河界休县南有地名千，畆非也，穆侯，时晋境不得至界休，按史记，赵世家，周宣王伐戎及千畆，战正义曰：括地志云：千畆原在晋州岳阳县北九十里。
五年，蔡人衞人陈人从王伐郑 解，王师败不书，不以告，非也。改云，王师败不书，不可书也，为尊者讳。
六年，亲其九族， 孔氏书，曰：九族髙祖至孙之亲，遂辞诸郑伯 ，邵氏曰：娶妻必告父母，故告诸郑伯而辞之，杜氏以为假父之命非。
接以太牢， 解以礼接夫人，傅氏曰：以太牢之礼，接见太子。
不以国 解国君之子，不自以本国为名焉，有君之子，而自名其国者乎？改云，若定公名，宋哀公名蒋。
以国则废名 解，国不可易，故废名，非也，谓若秦庄襄王名楚，改楚为荆。
与吾同物 史记鲁世家与桓公同日
八年，楚人上左，君必左，无与王遇， 君谓随侯王谓楚王两军相对随之，左当楚之右，言楚师左坚右瑕，君当在左，以攻楚之右师 ，李云霑曰：桓公五年，繻葛之战，郑子元请为左拒以当，蔡人衞人为右拒以当陈人，是以左当其右，右当其左之证也，【耒按此说虽巧，然玩传文，语势君字，仍指楚君为当】。
十一年，郑忽出奔衞 解郑人贱之以名告，非也。盖未成君之辞。
十三年，及齐侯，宋公衞侯燕人战，齐师，宋师衞师燕师败绩， 解或称人，或称师史，异辞也，改云燕独称人，其君不在，师 解，又云衞宣公未葬，惠公称侯，以接邻国，非礼也，案春秋诸侯，逾年即位，则得称君，如宣十一年，楚子，陈侯、郑伯盟于辰陵，是时灵公被弑，贼未讨君未葬，已称陈侯，是逾年称君，古之常例也。
十五年，郑世子忽复归于郑， 解云逆，以太子之礼，非也，忽未逾年而出奔，奔四年而复国，未即位，不得成之为，君曰：世子者当立之辞也。
庄元年三月，夫人孙于齐 ，补云：次年有会禚之文，则不乆而复还于鲁，其不书还，盖夫子削之。
不称即位，文姜出故也。 解文姜未还，据下夫人，孙于齐，则固在鲁矣，改云继弑君，不书即位，臣子之情，所不也，左氏未得其防，而见下有夫人，孙于齐之文，所谓縁此不书耳。
絶不为亲礼也。 ，刘原父曰谓鲁人絶文姜不以为亲，乃中礼尔，然则母可絶乎？宋襄之母获罪于君，归其父母之国，及襄公即位，欲一见之，而义不可得，作河广之诗以自悲，然宋襄亦不迎而致也；为尝获罪于先君，不可以私废命也，孔子论其诗而着之，以为宋姬不为不慈，襄公不为不孝，今文姜之罪大絶不为亲何伤于义哉！
二年，夫人姜氏会齐侯于禚。 ，解夫人行不以礼，故还皆不书，非也，夫人之礼降于君，故书行不书还，史之旧文。
六年，不知其本不谋，知本之不枝，弗强 不谋，犹言失计，不知黔牟之不足与立，是不谋也。知其为君之孤立，而无助则不能自强而有其国矣，【按弗强，言不必强立之也，】。
八年夏书曰：臯陶迈种德，德乃降 ，今书大禹谟，十二年，萧叔大心 解，萧叔大夫，名按大心当是其名，而叔其字，亦非萧大夫也，二十三年，萧叔朝公解曰：萧附庸国叔名，按唐书宰相世系表云，宋戴公生子衎，字乐父，裔孙大心平南宫，长万有功，封于萧，以为附庸，今徐州萧县是也，其后楚灭萧。
手足皆见 补云言万力能决犀
十四年，傅瑕贰 ，解有二心于己，傅氏曰：如此，则汉祖之斩丁公也，在厉公当不然矣。改云虽纳我，仍有二心。
先君桓公，命我先人典司宗祏， 解见哀，十六年，庄公之子犹有八人， 解庄公子传，唯见四人子忽，子亹，子仪并死，独厉公在八人名字，记传无闻，按犹有八人者，谓除此四人，外尚有八人见在也，桓十四年，郑伯使其弟语来盟，传称其字曰子人，亦其一也。
二十一年郑伯享王于阙西辟 补云辟偏也
二十二年夏五月 补云书五月史阙误
翘翘车乘 解曰：翘翘逺貌傅氏曰髙貌按诗翘翘错薪，钱氏曰：翘翘髙竦貌此于车乘，亦当训髙。
山岳则配天， 解得太岳之权，则有配天之大功，改云：诗曰崧髙维岳骏极于天，言天之髙大惟山岳，足以配之。
二十五年夏六月辛未朔，日有食之。鼓，用牲于社，非常也，唯正月之朔，慝未作，日有食之，于是乎用币于社，伐鼓于朝， 周之六月，夏之四月，所谓正月之朔也，然则此其常也，而曰非常者何？盖不鼓于朝而鼔于社，不用币而用牲，此所以谓之非常礼也，杜氏不得其说而曰以长厯推之，是年失闰，辛未，实七月朔，非六月也，此则咎在司厯不当责其伐鼓矣，又按唯正月之朔，以下乃昭，十七年，季平子之言，今载于此，或恐有误。
二十八年，小戎子生，夷吾 解小戎，允姓之戎，子女也，陆氏曰：据传云，允姓之奸，居于瓜州，自惠公始诱以来，则此非允，姓别一戎，而子则其姓尔。
狄之广莫于晋，为都 解，谓遣二公子出都之非也，都者大邑之名隐元年，传曰：大都不过参国之一是也，傅氏曰：以狄地之旷絶而在晋则为都，其威逺树宜辟土之广。
晋人谓之二五耦， 言相比为奸也，古人共耕曰：耦共射，亦曰耦僖，九年，传曰：耦俱无猜，此解云垦伤晋室太巧。
三十二年狄伐邢 邢解已见隐五年此重出
城小谷，为管仲也， 小谷，不系齐疑左氏误，范甯解谷梁传曰：小谷鲁邑，春秋发微曰：曲阜西北，有故小谷城，按史记汉髙帝以鲁公礼葬项王谷城，当即此地，杜解以此小谷，为齐邑济北谷城县，城中有管仲井，刘昭郡国志，郦道元水经注皆同，按春秋有言，谷不言，小者庄二十三年，公及齐侯遇于谷，僖二十六年，公以楚师伐齐，取谷文，十七年，公及齐侯盟于谷成，五年，叔孙侨如会晋荀首于谷，四书谷而一书小谷，别于谷也，又昭十一年，传曰：齐桓公城谷而寘管仲焉，至于今赖之。则知春秋四书之谷及管仲所封，在济北谷城，而此之小谷，自为鲁邑尔，况其时齐桓始霸，管仲之功尚未见于天下，岂遽勤诸侯，以成其私邑哉！
而以夫人言许之， 以夫人言为句，公语以立之，为夫人也，许之，孟任许公也。
能投盖于稷门 ，当从刘之说以盖为车盖正义，谓车盖轻而帆风，非可投之物，不知投重物易髙投轻物而使之髙则其人为有力矣，汉书上官桀传从武帝上甘泉，天大风，车不得行，解盖授桀，桀奉盖虽风，常属车雨下，盖辄御事亦类此。
子般即位次于党氏 补云盖适母家也
闵元年，安而能杀 补云，国语曰：车有震，武也。震有威武之象，故曰杀。
二年，立戴公以庐于曹 ，补云曹诗作漕，郑志答张逸曰：漕邑在河南，今大名府滑县南二十里，有白马故城是也。
君失其官， 解太子统师，是失其官也，改云失官人之道。
用其衷则佩之，度 刘奉世曰：佩之合法度也。记云：世子佩瑜玉而綦组绶。
尨凉冬杀，金寒玦离 ，林氏曰：衣之尨，杂则有凉薄之意，命以穷冬，则有肃杀之意，金属秋方，其性刚而寒玦，如环而缺离，不相连属。
金玦不复 补云人臣赐玦则去故曰不复
内宠并后，外宠二政，嬖子配适，大都耦国 解，骊姬为内宠，二五为外宠，奚齐为嬖子，曲沃为大都，按曲沃，即申生所居，岂可谓其生乱乎？陆氏曰：古人引言，但取大意，不必事事符同，秪取内宠嬖子二事，今从之，改曰骊姬，宠奚齐嬖，乱之本也。
与其危身，以速罪也。 补云：国语申生败狄于稷桑而反，谗言益起。
衞文公大布之衣，大帛之冠， 解云：盖用诸侯谅闇之服，非也，陆氏曰：言其俭朴。
僖元年，公败邾师于偃虚，丘之戍将归者也。 鲁与邾之，寻师多矣，诈而败其戍兵，不必为哀姜故也。解凿。
二年，冀为不道，入自顚軨，伐鄍三门， 服防谓鄍晋邑也，冀伐晋，虞助，晋人伐冀师，故言冀之，既病，则亦惟君故将假道，故称前恩以诱之，其说为长，【按此两言自指，冀之伐虞，观下文称侵敝邑南，鄙语气自别，杜说未可非，况鄍与颠軨，皆为虞，地可考乎？】。
保于逆旅，以侵敝邑之南鄙， 邵氏曰逆旅，近晋南鄙之客舍也，出则侵退则保。
晋里克，荀息帅师会虞师伐虢， 解晋犹主兵不信虞，按请先伐虢者，为之导也，晋以师会之，未见晋不信，虞之意解，可删。
四年，昭王南征而不复，寡人是问。 解不知其故而问之，非也，改云，齐侯以为楚罪而问之。
共其资粮屝屦， 解屝草屦，按：刘熙释名齐，人谓韦屦曰：屝。
五年，忧必雠焉， 讐应也，如诗言无言，不讐之讐汉书律厯志注郑德云：相应为讐。
孔叔止之 孔叔解已见三年此重出
辅车相依，唇亾齿寒， 此二句，一意乃是谚语，吕氏春秋宫之奇谏曰：虞之有虢也，若车之有辅也，车依辅，辅亦依车，虞，虢之势是也，注车牙也，辅颊也，与杜氏同牙车，字出素问。
太伯不从 ，不从者谓太伯不在太王之侧尔，史记述此文曰太伯，虞仲，太王之子也，太伯亾去，是以不嗣，以亾去为不从，其义甚明，杜氏误以不从父命为解，而后儒遂傅合鲁颂之文，谓太王有翦商之志，太伯不从，此与秦桧之言，莫须有者何以异哉！
周书曰皇天无亲惟德是辅 今书蔡仲之命
又曰黍稷非馨明德惟馨 今书君陈
又曰民不易物惟德繄物 今书旅獒
均服振振 ，汉书五行志作袀服，师古曰：袀服黒衣吴都赋，六军袀服。
六年后出，同走罪也， 史记述，冀芮之言曰：重耳已在矣，今徃晋必移兵伐翟，翟畏晋，祸且及左氏文简，非此数语不明，杜解非。
围新宻郑所以不时城也， 实密而经云：新城，故传释之，以为郑惧，齐而新筑城，因谓之新城也，解云：郑以非时兴土功，齐桓声其罪，以告诸侯夫，罪孰大于逃盟者，而更责其非，时兴土功，不亦细乎？且上文固曰：以其逃首止之，盟则不烦，添此一节矣。
七年申侯申出也 补云盖楚女嫁于申所生
作而不记， 传云：无国不记解，乃云齐史隐讳，非也，改曰不记，言不可记。
八年不殡于庙， 邵氏曰：殡于庙，谓啓殡而朝祖也，凡柩行而止，皆谓之殡。
九年以是藐诸孤 藐小也
能欲复言而爱身乎？ 补云：言欲践其言，自不得爱其身。
晋郤芮使夷吾重赂秦以求入 ，郤芮解宜在六年，伐屈条下。
十年，帝许我罚有罪矣， 傅氏曰有罪，谓烝于贾君，十二年，王曰：舅氏，余嘉乃勲应，乃懿徳谓督不忘，徃践乃职，无逆朕命， 按此数语与书微子之命相类，从书作曰，笃不防较明，古字通用，或传讹未可知也。
管氏之世祀也，宜哉 史记，索隐曰：世本云，庄仲山生敬仲夷吾，夷吾生武子鸣，鸣生桓子，啓方啓方生成子孺孺生庄子卢卢生悼子其夷，其夷生襄子武，武生景子，耐步耐，步生微。
十五年，卜徒父筮之， 解卜人，而用筮不能通，三易之占，非也，卜徒父秦之卜人，兼掌筮者，周礼大卜掌三兆，三易，三梦之法，是古之筮，皆兼掌于卜人也。
涉河侯车，败 解，秦伯之军涉河，则晋侯车败，非也，秦师及韩晋尚未出，何得言晋侯车败，当是秦伯之车败，故穆公以为不祥，而诘之耳，涉河，侯车败五字，乃事实非卜人之言也，如石门之盟，郑伯之车偾于济，春秋时固常有是事，今特泥下文不败，何待之语？谓是晋车败，不知古人用字自不相防，况下文又曰：愎谏违卜，固败是求，岂亦是车败乎 ，三败及韩当，依疏引刘之说是，秦伯之车三败。
千乘三去，三去之余，获其雄狐， 邵氏曰千乘，侯国之车数也，去犹算法所谓除也，一除则三百三十三，二除则六百六十六三，除则九百九十九，三除之，余所剰惟一非君，而何 按此与成十六年，南国防，射其元王中厥目，并是夏商之占，如连山归藏之类，故不言易。
一夫不可狃，况国乎？ 广韵，狃相狎也，言一夫尚不可狎，况以吾晋国之众乎！
入而未定列 解列位也陆氏曰谓师之伍列
以太子防与女简，璧登台而履薪焉， 傅氏曰履薪，示欲自焚。
瑕吕饴甥， 吕氏也，瑕其邑名，如成元年，瑕嘉之瑕，盖兼食瑕隂二邑非姓也。
败于宗丘 刘熙释石曰宗丘邑中所宗也
先君之败徳及可数乎？史苏是占，勿从何益！ 解以数为象数之数，恐非言先君之败徳及今言之，其可悉数乎？虽有史苏之占，而献公心志昏乱，不从其言，亦何益也？是则败亾之祸，人实为之矣。 或曰献公，从史苏之言，其可免乎？曰：此韩简就惠公所问而言其意，以败徳为主，不在穆姬，一事也，抑考国语献公胜国得妃，史苏告以不吉，然则史苏之为人，固能以卜筮諌者与 ，傅氏曰：先君以败徳致咎史苏之占，从不从，皆无益也，古文语急，故略其字耳，亦通。
十六年是隂阳之事非吉凶所生也，吉凶由人， 傅氏曰言隂阳顺逆为吉凶之兆，而非吉凶之所由生，吉凶由于人之善恶所感，必先有以感之而后见于兆，讥襄公不修人事，而徒问物变。
十八年，狄师还， 解云：邢留距衞非也狄强而邢弱，邢从于狄而伐者也，言狄师还，则邢可知矣。 下年衞人伐邢，盖惮狄之强，不敢伐，而独用师于邢也，解云：邢不速退，所以独见伐亦非。
十九年，齐桓公存三亾，国以属诸侯， 解三亾，国鲁衞邢疑鲁是大国，且特内乱未尝亾也，傅氏曰：三亾国邢衞
义士犹曰薄德 言其德不若古圣王
得死为幸 得死犹云考终
二十二年，大司马固諌曰 ，大司马即司马子鱼也，固谏坚辞以谏也，隐三年，言召大司马孔父而属殇公焉，桓二年言孔父嘉为司马，知大司马即司马也，文八年，上言杀大司马公子卬，下言司马握节以死，知大司马即司马也，定十年，公若藐固谏，知固谏之，为坚辞以谏也，杜以固为名，谓庄公之孙，公孙固者，非朱鹤龄曰：按史记宋世家，则前后俱子鱼之言。
弗可赦也已， 犹书言不可逭，傅氏曰：言违天，天必不宥，注以赦为赦；楚非。
三军以利用也， 利用，犹云弧矢之利，注云：为利兴非金鼔以声气也， 声如金声，而玉振之之声，刘用熙，曰声宣也，宣倡士卒之勇气。
戎事不迩，女器 ，傅氏曰：戎事尚严，不近女子所御之物，况使妇人至军中，又示以俘馘乎？
二十三年，其人能靖者与有几 ，邵氏曰：此倒语也，若曰其有几人？能靖者与陆氏释文与字絶句。
策名委质， 解名书于所臣之策，屈膝而君事之疏云：质形体也，谓拜而屈膝，委身体于地也，傅氏曰：质古贽字，管子令诸侯之子，将委质者，皆以双虎之皮，晋语臣委质于翟之鼔韦昭注质贽也，士贽以雉，是凡言委质，皆委贽也，愚按：孟子出疆必载质，庶人不传，质为臣，皆是贽字。
赴以名，则亦书之，不然则否。辟不敏也， 疑此三句，俱谓未同盟者，盖恐不审其实而有误，故不书名，史氏之体也。
闻其骈胁， 程大昌曰：骈者胁骨之生，两两相竝也，若以相夫子，必反其国， 当读至夫子为句，夫子即公子【按此，陆氏说也，玩文势，仍当从杜以相句絶】。
二十四年，晋侯夷吾卒 ，疑此错简当在二十三年之冬，传曰：九月，晋惠公卒，晋之九月，周之冬也。
使杀懐公于髙梁 髙梁解见九年此重出
实纪纲之仆 傅氏曰言其可任
晋侯求之不获，以緜上为之田 ，之推既隐，求之不得，未几而死，乃以田禄其子尔，楚辞九章，云思乆故之亲身兮，因缟素而哭之，明文公在时，之推已死，史记则云闻其入，緜上山中，于是环緜上山中而封之，以为介推田，号曰介山，然则受此田者何人乎？于义有所不通矣。 杜解西河界休县有地名緜上，今按緜上又见襄十三年定六年，疑是近绛之地。
昔周公吊二叔之不咸 ，按魏陈思王表曰：昔周公吊管，蔡之不咸，是则二叔谓管叔，蔡叔也，但下有封建之云，首列管蔡，故杜氏以为夏殷之叔世，昭六年，三辟之兴，皆叔世也，古人以末世谓之叔季，国语，史苏以桀纣，及幽王为三季之王。
召穆公思周徳之不类故纠合宗族于成周而作诗，常棣之诗序以为周公之作，而此文则以为召穆公，盖各有所传，不必同也。
弃嬖宠而用三良 ，解引杀子华未当，古人只是大槩言耳，又以用三良为尊贤，亦未合正义曰：此见郑伯之贤王当尊之。
夏书曰地平天成 今书大禹谟
郑伯与孔将鉏，石甲父，侯宣多省视官具于汜， 解省官司具器用，傅氏曰：官官司具器具较眀。
二十五年冬十有二月癸亥，公会衞子莒庆盟于洮，卫文公已葬，成公称子者，未逾年也。春秋之例，逾年即位，然后称公文，十八年六月癸酉，葬我君文公，冬十月子卒，是称爵称子，系乎逾年，未逾年而不在乎葬，与未葬也，解误。
王章也 言天子之典章
二十六年，室如悬罄， 罄国语作磬韦昭解，府藏空虚，但有榱梁如悬磬也，傅氏曰：礼记磬于甸人，注引此传文正作磬。
太师职之 ，太师周之太师，主司盟之官，解云：太公为太师非。
二十八年，距跃三百曲，踊三百 ，邵氏曰：跃踊者皆絶地而起，所谓跳也，距跃直跳也，曲踊横跳也，横跳，必先直而旋，故不曰横而曰曲，百音陌，犹阡陌之陌也，三陌，盖跃踊之度，大约有此。
楚子伏，已而盬其脑 ，范守己曰：盬者苦盐之名，诗云：王事靡盬，勉之，使无以为苦也，晋侯梦楚子伏，已而盬其脑，当是以盬盐揉入脑中，故子犯曰：我且柔之矣，杜氏训盬，为啑非也。
出入三觐， 邵氏曰：始至，而见一觐也，享醴，受策二觐也，去而辞三觐也。
晋侯闻之而后喜可知也， 古人多以见为知，吕氏春秋文侯不说知于顔色，注知犹见也。
杀士荣刖鍼庄子 晋人杀之，刖之也，邵氏曰：犹商君刑，太子师傅之意。
甯子职纳橐饘焉， 盖以饘寘橐中，正义云：橐以盛衣，亦可盛食，宣二年，传为簟食与肉，寘诸橐以与之，是也。
且使王狩 ，邵氏曰：凡天子之出，皆曰狩，古之狩，犹今之幸也，非田猎之狩也。
齐桓公为防而封异姓 补云于齐则为异姓
二十九年，介卢闻，牛鸣 补云，列子言东方介氏之国，其人多解，六畜之语者，盖偏知之所得。
三十年，行李之徃来 古者谓行人为行李，亦曰行理，此与襄八年，亦不使一介行李告于寡君，并作李昭，十三年，行理之命，无日不至，作理国语，周之秩官有之曰：敌国宾至闗尹以告行理，以节逆之，贾逵曰：理吏也，小行人也，汉李翕析里桥，郙阁颂，行理咨嗟。
若不阙秦将焉取之 补云阙损也
飨有昌歜白黒形盐 歜字误，玉篇作徂，敢切菖蒲葅也。
三十二年，勤而无所，必有悖心， 言师劳力竭而无所用，则所经之国，必有背距之心，解云：将害良善，未当【按，无所谓不知所徃何地，所作何事也？与上师知所为，相反，必有悖心，言军士将怨嗟也，】。
中寿 李善文选注引养生经，黄帝曰：上寿百二十，中寿百嵗下寿八十，与正义同，淮南子则云凡人中寿七十嵗。
三十三年，晋人及姜戎败秦师于殽 ，解云不同，陈故言及非也，及者殊，夷狄之辞。
晋人败狄于箕 ，解云：太原阳邑县有箕城阳邑，在今之太谷县，疑襄公时，未为晋境。
陨霜不杀草，李梅实 ，九月，十月之交，草木黄落之日而陨霜，不杀草，李梅实，此洪范所谓恒燠者也，解曰：霜当微而重重而不能杀草非。
其为死君乎？ 死君谓防其先君，犹范鞅之言，死吾父也。
秦不哀吾丧而伐吾同姓 滑国者晋之同姓
遂墨以葬文公，晋于是始墨 丧事，有进无退，已墨则不复反衰故遂墨以葬文公也，后遂以墨为常，则失礼甚矣，盖以夸克敌之功，犹楚之乘，广自邲之师，而先左也。
葬僖公缓作主，非礼也； ，刘原父曰：当以缓作主为一句，此传经书文二年二月丁丑，作僖公主之义，卒哭而祔，祔而作主，今僖公以文元年四月，葬二年二月始作主，过祔之期。
左传杜解补正卷上
<经部,春秋类,左传杜解补正>
钦定四库全书
左传杜解补正卷中
昆山顾炎武撰
文元年，于是闰三月，非礼也， 古人以闰为岁之余，凡置闰必在十二月之后，故曰归余于终，考经文之书，闰月者皆在岁末，文公六年闰月不告月，犹朝于庙，哀公五年闰月，葬齐景公是也，而左传成公十七年，襄公九年，哀公十五年，皆有闰月，亦并在岁末，是以经传之文，凡闰，不言其月者，言闰即岁之终可知也。今鲁改厯法，置闰在三月，故为非礼，汉书律厯志曰：鲁厯不正，以闰余一之岁，为蔀首是也，又按汉书髙帝纪后九月，师古曰：秦之厯法应置闰者，总致之于岁末，此意当取左传所谓归余于终耳，何以明之？据汉书表及史记，汉未改秦，厯之前屡书，后九月，是知厯法故然。
更伐之我辞之 补云辞之者为之请平于晋
君之齿未也，而又多爱，黜乃乱也， 补云：言君之春秋，富而内嬖，多将来必有易树之事，则乱从之矣。
二年，勇则害上，不登于明堂， 朱鹤龄曰：二语出汲，冡周书大匡解。
书曰：及晋处父盟，以厌之也， 解厌犹损也，未是傅氏曰厌临也，以尊临卑，如汉人所云厌胜之耳。
陈侯为衞请成于晋，执孔达以说 ，此即上所谓我辞之者也，解不合宜删。
是以鲁颂曰：春秋匪解，享祀不忒，皇皇后帝，皇祖后稷，君子曰礼，谓其后稷亲而先帝也。诗曰：问我诸姑，遂及伯姊，君子曰礼，谓其姊亲而先姑也， 补云：言僖公于文有父之亲，而闵公于僖，有君之尊，礼不敢以其所亲加之于尊，故引二诗为证。
废六闗 家语作置六闗注谓文仲置闗以税行者故为不仁。
襄仲如齐纳币，礼也，凡君即位，好舅甥，修昏姻娶，元妃以奉粢盛，孝也， 即以僖公之薨，为十一月，亦甫及大祥，耳未毕，二十五月之数，何得云谅闇已终，解谬按此传通言娶夫人之礼则可，若在文公丧制未终，而使卿纳币，违礼拂经甚矣。
三年，雨螽于宋 解，宋人以其死为得天祐，喜而来告，故书，然则陨石退鹢，岂亦喜而来告乎？
四年夏，曹伯如晋，防正 防正即朝正也，周之三月，晋之正月，襄二十二年，随于执事以防嵗终杜氏解曰：朝正是也。此解以正为政，似因传文夏字而曲为之说。
君子曰：诗云：惟彼二国，其政不获，惟此四国，爰究爰度，其秦穆之谓矣。 解意太迂，愚谓引诗盖取上帝，监观四方，求民之莫之义，言恐惧可以致福。
于是乎赋湛露，则天子当阳，诸侯用命也， 湛露之诗，只是宴乐之意，取此为兴耳，天子当阳言，向明而治也，解太巧。
五年，臯陶庭坚 ，十八年，季孙行父所称八凯，有庭坚杜氏以为臯陶字，罗泌以为六臯陶之后，蓼庭坚之后，陆氏据焦氏易，林尨降，庭坚为陶叔后谓二国皆臯陶后而庭坚，则或以支子别封自为其国之祖，故文仲并举之也，未详孰是。
徳之不建民之无援， 徳之不建言，二国不能自强于为善，民之无援，言中国诸侯不能恤，小寡解非。
沈渐刚克 补云渐书作潜
六年树之风声 陆氏曰树立其风化声教
为之律度， 钟律度量，皆有一定之法，以遗后嗣，书所谓闗石和钧王府则有者也。
晋人以难故，欲立长君， 解立少君，恐有难非也，谓连年有秦狄之师，楚伐与国。
先君爱之 补云先君谓文公
难必抒矣 抒服防作纾
杜祁以君故让偪姞而上之 补云君谓襄公
七年，宣子与诸大夫皆患穆嬴，且畏偪 ，畏穆嬴之偪也，以君夫人之尊，故解非。
败秦师于令狐，至于刳首， 水经注引，阚骃曰：令狐即猗氏刳首，在西三十里，后汉衞敬侯碑隂文城惟解梁地，即郀首山，对灵足谷当猗口，刳字作郀，玉篇郀口孤切，秦地在河南，当是河东之误。
凡会诸侯，不书所会，后也，后至，不书其国，辟不敏也，补云：公既不及于会，则不知班位之次序，故不书诸国，以辟不敏。
夏书曰戒之用休 今大禹谟
八年，致公壻池之封，自申至于虎牢之境， 傅氏曰：自申至于虎牢，皆郑地也，不得致之于衞窃以上文言匡戚归衞田也此言自申至虎牢，归郑田也，故杜于上年解云为晋归郑衞田张本而此则专言归衞此杜氏之阙漏，尔按自申至于虎牢，郑地晋取之，以封公壻池，今乃归之，传文不言，郑言申虎牢，则郑可知矣。
九年，获公子茷， 按成，十六年，鄢陵之战，囚楚公子茷，距此四十四年，疑别是一人。
十年沿汉泝江将入郢 补云欲入郢为乱
十一年，皇父之二子死焉， 传本云：皇父之二子解，乃云谷甥牛父误 ，三大夫亦应有赏，传特以耏门之名，追录其受赏之由，余不及载耳。
齐襄公之二年，鄋瞒伐齐， 按此年世太逺陆氏曰史记鲁世家引此传文作齐，惠公之二年，又齐世家曰：惠公二年，长翟来王子城父，攻杀之，十二诸侯年表，亦于齐惠公二年，书王子城父败，长翟三文皆同按惠之二年，即鲁宣公之二年也。在晋灭潞之前，仅十三年尔，此传以惠公为襄公，盖传写之误也 因此知解云，长三丈者，亦未可信，考工记曰：戈柲六尺有六寸，假如长三丈之人，富父终甥何由得以戈，桩其防邪？ 云长翟之种絶者亦非传云，亾者，特其国亾耳，杜以后世不闻有长人，故云种絶然张苍长八尺余，父不满五尺，其子复长，至其孙长止六尺余，岂可以此论邪？
十二年，郕伯来奔 ，刘原父曰：此郕太子也，鲁以诸侯逆之，即谓之郕伯，而春秋又没其专土，叛君之罪，反谓之诸侯而尊之，岂其然乎？意者郕伯以去年卒，太子今即位而不能自安，遂出奔，夫逾年即位，则真郕伯矣，以其日浅，或谓之太子，而左氏则误以为太子出奔也。
且请絶叔姬而无絶昏公许之， 啖叔佐曰：左氏事迹，倒错者甚多，此文当在成四年，伯来朝，归叔姬故也。之下误书于此。
十三年，晋侯使詹嘉处瑕以守桃林之塞 上年，晋人，秦人战于河曲，注云在河东蒲坂县南，秦师夜遁，复侵晋，入瑕则瑕必在河外，僖三十年，注曰：焦，瑕，晋河外五城之二邑，水经，河水又东，迳湖县故城北，注云：晋书地道记，太康记，并言胡县，汉武帝改作湖，其北有林焉，名曰桃林，古瑕胡二字通用，礼记引诗，心乎爱矣，瑕不谓矣，郑注云：瑕之言胡也，瑕胡音同，故记用其字，瑕转为胡，又改为湖，今为闅乡县，治瑕邑，即桃林之塞，而道元以为郇瑕之地，误矣。
不如随会能 ，邵氏曰：能字句絶能言才也，如孟子能者，在职之能正义属下文，以为能处贱，非【按能字，仍当属下句，能贱，犹云为贵，当可使复贱也，】。
子无谓秦无人，吾谋适不用也， 补云：傅氏曰：盖绕朝曽言于秦伯请留之。
文子赋，四月 解云：不欲还，晋以传考之，但云成二国不言公，复还晋，四月之诗，当取乱离瘼矣，维以告哀之意耳。
十四年秋七月，有星孛入于北斗 解，既见而后入北斗，非也，改云有者，非常之辞，孛妖星之有，光芒者也，如帚者，则谓之彗，刘向以为君臣乱于朝政，令亏于下，则上浊三光之精，五星赢缩，变色逆行，甚则为孛，北斗，人君象；孛星乱臣象，簒弑之表也，于大辰于东方，皆不言入，此其言入何？谷梁子曰：斗有环域也。
子叔姬，妃齐昭公 按僖二十七年，经齐侯昭卒，今此昭公即孝公之弟不当以先君之名为諡，而经不书葬，无可考正，疑左氏之误，然僖公十七年，传曰：葛嬴生昭公，前后文同【史记同，】先儒无致疑者。
不出七年，宋，齐，晋之君皆将死，乱 刘歆曰：斗，天之三辰，纪纲星也。宋齐晋，天子方伯，中国纲纪，故当之也。斗七星，故曰不出七年。
终不曰公曰夫己氏 夫己氏犹言彼己之子
十五年，鲁人以为敏 ，传以华孙辞宴，为合于礼，解失之。
十七年，鹿死，不择音 ，言其鸣急切，庄子兽死不择音，郭象注曰：野兽蹴之，穷地意急，情尽则和声，不至是也。当从服防之说。
赵穿，公壻池为质焉， 赵穿与池，皆晋侯女壻，故以为质。
十八年，仲杀恶及视而立，宣公 杀视及叔仲惠伯不书，亦讳之耳，解非。
浑敦穷奇，梼杌饕餮 ，此与孟子四罪不同，解云：驩兜共工鲧，恐未必然，至缙云氏有不才子，则杜亦不能以三苗释之矣， 四凶事，当以虞书孟子为正 ，鲧婞直以亾身，其为人傲而自用则有之，不至如所云，梼杌也，帝之殛之，亦秪遏在羽山而已。
宣二年，倒防而出之，获狂狡 ，邵氏曰：倒防犹倒戈也，坐此迟缓，反为郑人所获。
戎昭果毅，以听之之谓礼， 邵氏曰：听犹听政之听，解谓常存于耳，似迂。
文马百驷， 丘光庭曰文马，马之毛色，有文采者，触槐而死， 麑退而触槐，则非赵盾，庭槐明矣，解可删六年，使疾其民，以盈其贯，将可殪也， 刘曰：以绳穿物，谓之贯书云：商罪贯盈，言纣之为恶，如物之满于贯也。殪杀也，解非。
八年，楚为众舒叛，故伐舒蓼，灭之， 解舒蓼，二国名罗，泌曰：僖三年，徐取舒文，五年，楚灭蓼，今云舒蓼者，当自是一国，名傅氏曰：此盖羣舒之一如舒庸，舒鸠之属。
九年，孔子曰：诗云：民之多辟，无自立辟，其冶之谓乎？以上辟为僻，下辟为法，当时有此解，昭二十八年，晋司马叔游引此诗，亦同汉张衡思赋，览蒸民之多僻兮，畏立辟以危身，正用此也， 家语孔子曰：冶之于灵公，位在大夫，无骨肉之亲，懐宠不去，仕于乱朝，以区区之一身，欲正一国之婬，昏死而无益，可谓捐矣。
十年，公孙归父帅师伐邾，取绎 ，绎注已见文，十三年，此重出按文，十三年，传曰：邾文公迁于绎，然则此之取绎，岂取其国都乎？盖文公虽迁，后复还其故都耳。
十一年使封人虑事 虑筹度也解非
其从之也 补云言徃而会狄
十二年，使改事君，夷于九县， 九县庄，十四年，灭息，十六年灭，邓僖五年灭，十二年，灭黄，二十六年，灭防文，四年，灭江五年，灭六，灭蓼，十六年，灭庸，又有武王灭权，文王灭申，凡十一国，傅氏曰：时楚适有九县，故郑愿得比之言，服事恭谨，如其县邑耳，非必追记其所灭之国也。
军行右辕左追蓐，前茅虑无中权，后劲 ，傅氏曰：言楚分，其三军为五部，而使之各专其职。
有律以如己也，故曰律否臧，且律竭也，盈而以竭，夭且不整，所以凶也， 傅氏曰：将师之贵，于法律者，能使其下如己之志，故谓之律，所谓顺成而臧也，否臧则律，且竭而败矣，夭屈也，言其法律，如水之壅，而盈则必竭，屈而不伸，散而不整，故为凶。
其君之戎，分为二广， 其君之戎，谓戎车傅氏曰广楚乗车名以其亲兵分左右二部，故名二广。
广有一卒，卒偏之两 ，邵氏曰：楚人易古偏法而为广，广之所有百人，故曰：一卒亦古偏法也，一卒之外，又有承副之卒焉，其数如偏之两，两二十五人也，广之所有一卒一卒，百人也，一卒之外，又有余卒为承副者，二十五人为两，故曰卒偏之两车法，在古为偏，在今为广，盖举古今错言之不直，曰若干人，而必曰卒，曰偏，曰两者，今法不离于古也。
内官序当其夜 邵氏曰若今宿直递持防也
御下两马，掉鞅而还， 邵氏曰：两马掉鞅，掉两马之鞅也，盖骖马车旋，则其鞅须掉之而示闲暇之意亦在其中矣。
士季使巩朔，韩穿帅七覆于敖前，故上军不败，赵婴齐使其徒先具舟于河，故败而先济 传，因士季语竟言之。
楚子为乗广三十乗分为左右 ，傅氏曰：兵法，车十五乗为偏，今楚用旧法而易其名。
屈荡户之 ，户，止也，古人以守戸之人谓之户者，取其能止人也，汉书樊哙，传诏戸者无得入，羣臣王嘉传坐户殿门失防，免唐书李绅传击大毬，户官道，车马不敢前。
楚人惎之， 定四年，管蔡啓商，惎间王室，解惎毒也，傅氏曰：言楚人将毒害之，而晋人乃脱，扄拔斾投衡而出耳，未详【按杜解惎为教，于义为长，盖晋人困厄，而楚人顾教之脱险，既脱而复有谑言，故传书之以纪异，若如傅氏说，则军中常事，何可胜书？且末语，尤无谓矣。】。
宵济亦终夜有声 言其军嚣无复部伍解非
遂围萧，萧溃 ，下有明日萧溃之文，此处疑衍，若此云萧溃，下便不得言，遂傅于萧也。
十三年，君子曰：清丘之盟，唯宋可以免焉。 邵氏曰清丘，晋与宋衞盟既而衞背盟而救陈，晋，背盟而不救宋，故曰唯宋可免责晋衞也。
十四年，过我而不假道，鄙我也， 鄙我，犹言轻我，楚子闻之，投袂而起，屦及于窒皇，劒及于寝门之外，车及于蒲胥之市， 邵氏曰寝门之外逺于窒皇蒲胥之市逺于寝门之外，屦人进屦，追而及于窒皇，前此未及屦也，劒人进劒追而及于寝门之外，前此未及劒也，车人驾车，追而及于蒲胥之市，前此未及车也，盖兴师之速如此。
聘而献物，于是有庭实旅，百 刘曰：实百品于庭，以为献物。
十五年，使华元夜入楚师，登子反之，牀 傅氏曰华元，登牀乗其不虞刼之与盟也。
子反惧，与之盟而告王 ，邵氏曰：子反何为而惧？惧华元之胁也，盟岂得已哉？观惧之一言，则华元之情状可见矣。论者谓其轻见情实，殆非知华元者。
吾从其治也 治谓病间之时，凡人病未昏，酒未醉，皆曰：治列子邓析谓子产曰：子奚不时其治也，谓伺其醒时。
尔用先人之治，命 石经作尔用，而先人之治命，十六年夏，成周宣榭火 ，吕大临考古图，敦铭曰：王格于宣榭，宣榭者，盖宣王之庙也，榭射堂之制也，其文作印古射，字执弓矢，以射之象，因名其堂曰射【，后从木】，其堂无室，以便射事，故凡无室者，皆谓之榭，【尔雅云：】宣王之庙，制如榭，故谓之宣榭，春秋记成周宣榭火，以宗庙之重，而书之如桓，僖宫之比二传云，藏礼乐之器，非也。
十七年过而不改，而又乆之以成其悔，何利之有焉？傅氏曰：言三子见执，齐人必悔，有遣使之心，今又乆之必将背晋。
成元年，作丘甲， 周制，四丘为甸，旁加一里，为成共出长毂一乗步卒七十二人，甲士三人，则丘得十八人，不及一甲，今作丘甲，令丘出二十五人，一甸之中，共出百人矣，解云丘出甸赋骤増三倍，恐未必然，山堂考索载唐，太宗问李靖楚，广与周制如何？靖曰：周制一乗步卒七十二人，甲士三人，亦二十五人为甲，凡三甲，共七十五人，然则一丘所出，十有八人，积四丘具一乗则今作丘甲者，即丘出一甲，向之十有八人者，今増而为二十五人，是一甸之中，共百人为军矣，所未可知者，其三甸而増一乗乎抑每乗而増一甲乎？鲁昭公时，尝搜于红，革车千乗则计甸而増乗未可知也。楚人二广之法一乗至用百五十人，则鲁每乗而増一甲亦未可知也。要之，其实为益兵向之，四丘共出三甲者，今使每丘出一甲尔，非若杜氏之所谓丘出一甸之赋。
二年，与先大夫之肃 ，先大夫谓原轸，狐偃栾枝之辈，三周华不注 补云：华不注在今山东济南厯城县东北下有华泉。
伤而匿之 在军中不敢言病故匿其伤
物土之宜，而布其利 ，陆氏曰：如昭三十二年传物，土方之物，谓相土之所宜。
畏君之震 震威也
敝邑之幸，亦云从也。况其不幸，敢不唯命是听， 言即幸而胜，亦从晋命，况于不幸。
遂常以葬 补云以丧礼有进无退
三年叔孙侨如围棘 侨如解宜在二年战于鞌下四年楚虽大非吾族也 言蛮夷
六年，韩献子将新中军，且为仆大夫 ，为仆大夫，则君之亲，臣故独令之从公而入寝庭也。
其恶易觏 陆氏曰言垢秽易见
且民从教 言驯习于上之教令
七年，子重请取于申，吕以为赏田 ，王应麟曰：国语，史伯曰：当成周者，南有申吕汉地理志，南阳宛县申伯国，诗书及左氏解不言，吕国所在史记，正义引括地志云：故吕城，在邓州南阳县西，徐广云：吕在宛县，水经注亦谓宛西吕城，四岳受封，然则申吕汉之宛县也。
以两之？一卒，适吴舎偏两之一焉， 傅氏曰：古人一车，谓之一两诗，百两御之，孟子革车三百两，非二十五人为两之两也；盖楚广之制，本用一卒，故云以两之？一卒，其云舎偏两之一者，车之半边为偏，偏五十人，今留二十五人也。
八年，唯或思或纵也， 陆氏曰：有思开封疆者，有纵弛而不设备者，故多兼并以成大国。
十年，忠为令徳非其人犹不可，况不令乎 ，陆氏曰：非其人谓叔申，本非贤者，虽欲效忠，不见信于君，适以自害耳，【按叔申，既忠于郑，何以见其非，贤者杜解不得其人，较胜】。
十二年，及其乱也，诸侯贪冐，侵欲不忌争，寻常以尽其民，略其武夫，以为己腹心股肱爪牙 ，傅氏曰：世治尚文徳，武夫惟使之在外扞难，故曰干城，世乱尚武力，公侯用武夫，侵暴邻国，以为搏噬之用，故委任之，无所不至。
天下有道，则公侯能为干城，而制其腹心， 傅氏曰：言能制御武夫之腹心者，使不为害。
晋侯及楚公子罢盟于赤棘， 赤棘，解见元年，此重出，十三年，能者养之，以福 ，陆氏曰：汉书律厯志引此语作能者，养以之福，顔师古注之徃也徃就福也，孔頴逹左传，正义亦云，徃适于福也，盖古本如此，姚寛西溪丛语曰：玩注亦当是养以之福，传本误也。今本作养之以福，谓养之以致福耳。于义亦通，但杜顔注此云，养威仪以致福，则恐非是。窃谓养是养所受之中，盖敬慎于动作威仪之间，乃所以养此中耳， 杨用修引汉酸枣令刘熊碑辞，猗与明哲，秉道之枢，养以之福，惟徳之隅。
斯是用痛心疾首，昵就寡人 ，一篇之中，称寡君者，三我君者，一寡人者五，当是属文之时，未曽参订，然古人之文亦徃徃不拘如文，十七年传郑子家与赵宣子书，前称寡君，后云夷与孤之二三臣，亦其类也。
十六年徳刑详义礼信 ，正义曰：详祥也，古字同李巡曰：祥福之善也。
致死以补其阙 陆氏曰军国之事有所阙乏解非邲之师荀伯不复从 谓不复从事于楚解非
南国防 ，易以外卦为南，明夷之九，三曰明夷于南狩，是也，复一阳浸长，而至于干，有南国防之象。
败者壹大，我不如子， 败者壹大，恐君之不免也，我不如子，子之才能以君免也，解谓军大崩，为壹大及御与车右不同者非。
不亦识乎？ 邵氏曰识记也，谓其能记往日好整，好暇之言。
若之何忧犹未弭 谓君薨太子杀
夏书曰怨岂在明不见是圗 今五子之歌
十七年，施氏卜宰 施氏之家臣也，如论语仲弓为季氏宰之，宰解冢宰非。
孟姬之谗，吾能违兵 ，傅氏引晋语注曰：违其兵难，卒存赵氏。
十八年，不然，而收吾憎，使赞其政， 林氏曰：吾憎谓吾所憎之人。
襄二年官命未改 陆氏曰官命犹言公命
三年克鸠，兹至于衡山 ，疑即丹阳县之衡山，今名横山去，鸠兹不逺。
四年，定姒薨，不殡于庙，无榇不虞， 啖叔佐曰：此传误宜在定十五年，姒氏卒，下按如啖说，则季文子当作桓子。
靡奔有鬲氏 ，杜氏曰：靡夏遗臣事，羿者仁山，金氏遂以为左氏之误，今按：此文亦未见靡之事，羿盖夏后相之，将亡而靡，乃出奔尔。古人之文，或以二事连属言之，然寒浞先杀羿，而后灭相，则亦未为谬也。
有穷由是遂亾 解云：浞因羿室不改，有穷之号，非也，哀元年，称有过浇矣，此特承上死于穷门而言以结所引夏训之文尔。
戎狄荐居，贵货易土，土可贾焉， 补云：国语曰：与之货而获其土。
五年已则无信而杀人以逞，不亦难乎？ 共王不谋于众，背晋之盟，以亾师于鄢，遂失诸侯，不知自反，八年之中，戮杀三卿，是失刑也。
夏书曰成允成功 今大禹谟
六年，子罕善之如初， 傅氏曰：子荡已出，子罕不复追，其射门之怨，若赵盾之于贾季也。
七年，衡而委蛇必折 ，傅氏曰：委蛇自得之貌，顺道则可以自得，横不顺道而妄焉，自得必毁折矣。
八年，如匪行迈谋，是用不得于道， 诗笺云：不行而坐图逺近故不得于道路也；此解曰匪彼也，行迈谋，谋于路人也，不得于道，众无适从，按诗上文云：谋夫孔多，是用不集，发言盈庭，谁敢执其咎？则此解为长，古人有以匪字作彼，字用者，二十七年，引诗彼交匪敖，作匪交匪敖。
九年，古之火正，或食于心，或食于咮，以出内火 ，汉书五行志曰：古之火正，谓火官也，掌祭火星行火政，季春昏心，星出东方，而咮七星，鸟首正在南方，则用火，季秋心星伏在日下，则止火，以顺天时，救民疾，帝喾则有祝融，尧时则有阏伯，民赖其徳，死则以为火祖配祭，火星故云或食于心，或食于咮也，相土，商祖契之曽，孙代阏伯，后主火星，宋其后也，世司其占，故先知火灾，贤君见变，能修道以除凶，乱君无象，天不谴告，故不可必也。
遇艮之八 ，陆氏曰：刘禹锡称董生之说，曰：揲蓍者九，与六为老，老为变爻，七与八为少，少为定位，国语，晋公子筮得贞屯，悔豫皆八，八非变爻，故不曰有所之穆姜筮，遇艮之八史曰：是谓艮之，随夫艮之，随唯二不动斯遇，八也。余五位皆九六，故反焉，筮法以少为卦主，若定者五，而变者一，即宜曰之，某卦观之否师之，临之类是也。今变者五定者，一宜从少占，艮之六二曰艮其腓，不拯其随，我心不快，史以遇此为不利，故从变爻而占曰：是谓艮之，随茍以悦于姜耳，而杜元凯以为襍用三易，故有遇八之云，非也，傅氏曰：艮，五爻皆变，唯二得八不变之随筮法，五爻皆变，则占之卦定，爻得随之，六二，系小子，失丈夫是明示穆姜，以通于侨如之秽，姜亦自知之，而以彖辞为说也。
肆眚围郑 正义曰赦诸侯之军犯法者
以先君之祧，处之 鹤山，魏氏曰：祧者取庙外之兆域，为义祧即庙也，昭元年，其敢爱丰氏之祧，丰氏仅大夫，两世未有逺祖也。
输积聚以贷， 傅氏曰输者，以车辇运，其物四出，以就民所居而贷之也。
十年，请以桑林 ，宋洪氏容斋四笔，引吕氏春秋云：武王胜殷，立成汤之后于宋，以奉桑林髙诱注曰桑山之林，汤所祷也，故使奉之，淮南子云：汤旱，以身祷于桑山之林，许叔重注曰：桑山之林，能兴云致雨，故祷之，陆氏曰：庄子有桑林之舞，则桑林者，乐名也。
楚令也； ，犹云从楚之盟故也。解云：亦兼受楚之敕命者非。
诸侯之师还郑而南 还与环同
犹将退也 邵氏曰犹言同一将退也
牲用备具 傅氏曰牲牺牲用器用
十一年，政将及子，子必不能 解，谓鲁次国，而为大国之制，贡赋必重，故忧不堪，非也，谓鲁国之政，将归于季孙，以一军之征，而供霸国之政令，将有所不给，则必改作，其后四分公室，而季氏择二，盖亦不得已之计，叔孙固已豫见之矣。
孟氏使半为臣，若子若弟 ，若犹或也，邵氏曰：于三分得一之中，使半为臣，臣其子则父归公臣，其弟则兄归公，所谓半也。
十二年，吴子寿梦卒 梦古音莫腾反，一言为乗二言为寿梦非号也，解可删。
夫妇所生若而人 若而人犹言某某
十三年，唯是春秋窀穸之事，所以从先君于祢庙者，窀穸墓穴也。古者既葬而諡，故以为言。
楚人归之 补云良霄果乱郑
十四年，晋之百役，与我诸戎，相继于时， 邵氏曰：役无虚时，故曰：相继于时。
子叔齐，子 齐子叔老，諡也解作字，盖传写之误，于是齐崔杼，宋华阅，仲江防伐秦，不书惰也， 二国大夫，后济解云：惰慢未明。
暴妾使余 邵氏曰视嫡母如妾而使之加虐
余不说初矣， 邵氏曰：初从之出，不得已耳，今悔焉，故逃是不说初也。
自王以下各有父兄子弟 补云，所谓贵戚之卿，商旅于市，百工献艺 ，邵氏曰：此二句承，庶人谤而言旅于市，陈其所尚之物而言，从之，是亦为谏也，屦贱踊贵之类，是已献艺，工执艺以谏也。
十六年，书曰：防郑伯为夷故也。 傅氏曰：不使郑伯夷于大夫也，解非。
十七年，唯卿为大夫 ，邵氏曰：王制诸侯之上大夫卿，又曰：父母之丧，无贵贱一也，齐疏之服，飦粥之食，自天子逹今曰礼，卿大夫士异何居？斯礼也，周其衰矣，衞幕布鲁幕，绡鲁衞之所谓礼也，非三代之通礼也，晏子之老，所谓大夫之礼者亦然，其曰唯卿为大夫，姑就其言以答之也。
十八年，堑防门而守之，广里 解云：故经书围非也，围者围齐也，非围防门也。
楚师伐郑，次于鱼陵， 解鱼陵鱼齿山也，在南阳犨县北，郑地范守己曰：案上文言子庚治兵于汾，注云：襄城县东北有汾丘城，兹乃谓鱼陵为鱼齿，山在南阳，岂子庚治兵于襄城及欲伐郑，乃南还，走南阳邪，然则鱼陵之不为鱼，齿山明甚，况下文又言鱼齿山，何故于此言鱼陵邪？至于梅山，若在密县东北，则是新郑西北矣，左氏何以云右？囘梅山，侵郑东北也。
十九年，夫铭，天子令徳 令犹令龟之，令言以徳布于铭也。
齐侯娶于鲁，曰：顔，懿姬无子，其侄鬷声，姬 解云：顔、鬷，皆姬母姓，非也，当云母氏。
诸子仲子，戎子 房，龄注，管子曰：诸子内官之号，杜氏盖未之考，故以为诸妾姓子者，至哀五年，诸子鬻姒之子荼嬖，则又以为庶公子皆非。
二十一年，季武子以公姑姊妻之， 邵氏曰：姑姊一人也，其殆鲁之宗女于成为妹者乎？故曰以姬氏妻之，称姊，尊之也。
夏书曰念兹在兹 今大禹谟
子离于罪其为不知乎 讥其不能保身
书曰圣有谟勲明徴定保 今征
得罪于王之守臣， 守臣谓晋侯玉藻诸侯之于天子，曰：某土之守臣某是也，解非。
庄公为勇爵 ，陆氏曰：爵，酒器也，设之以觞，勇士二十二年见于尝酎， 傅氏曰：尝秋祭酎三重，醇酒甞，而以酎荐祖考，曰：尝酎汉书，景帝纪髙庙酎张晏曰：正月旦作酒，八月，成名曰酎，武帝纪，酎金服，防曰：因八月献酎祭宗庙，时使诸侯各献金来助祭，今观此，则知古有尝酎，助祭之礼，而汉因之也。
无昭恶也 无昭子明之恶
二十三年，礼为邻国阙 ，孝公，晋平公之舅，尊同不降，当服缌麻三月，言邻国之丧，且犹彻乐，而况于母之兄弟乎！
纳诸曲沃， 傅氏曰曲沃，晋祖庙所在，盖诸卿分掌公邑，而此邑属栾氏注，以为栾盈邑，按晋世家至幽公，时微极矣，独有绛曲沃，则平公之世，未尝以宗邑与人也。
我实不天子，无咎焉， 言虽事，不集而死，乃我自不为天所祐，非子之咎也。解非。
陈文子见崔武子 解文子，陈完之孙须无，按史记世家乃完之曽孙。
张武军于荧庭 ，今翼城县东南七十五里，有荧庭城，水经注，紫谷水西迳荧庭城南。
戍郫邵 ，今济源县西一百二十里，有邵原闗唐武徳二年置邵原县， 按郫邵，当是二地，计其相去，亦不甚逺文公六年，贾季使召公子乐于陈，赵孟使杀诸郫。
封少水 水经注引京相璠曰少水今沁水也
二十四年，在周为唐杜氏 ，竹书纪年，成王八年冬十月，王师灭唐，迁其民于杜。
踞转而鼓琴， 傅氏曰转当为轸，诗小戎俴收注，收轸也，谓车前后两端，横木踞之可以鼓琴。
二十五年，风陨，妻不可娶也， 陆氏曰：当以风陨，妻为句言，夫既从风，风能陨妻。
将庸何归 东山赵氏曰即覆说上文君死安归之意及处守者皆有赂 解云皆以男女为赂非
成公播荡又我之自入 辰陵之盟
鸠薮泽 ，陆氏曰：若周官泽虞，使其地之人守其财物以入之于王。
表淳卤 ，陆氏曰：淳卤地宜咸者，按上下皆以二字成文，未解淳为何等之地。
诗所谓我躬不说，皇恤我后者， 谷风，小弁皆有此文，说诗作阅皇诗作遑。
书曰慎始而敬终终以不困 今蔡仲之命
二十六年，吾子独不在，寡人 在，如乃心罔不在王室之在解非。
晋卿不如楚，其大夫则贤，皆卿材也， 如宋之盟，赵孟为客，子木与之言，弗能对，使叔向侍言焉，子木亦不能对，是也。
夏书曰与其杀不辜宁失不经 今大禹谟
晋人将与之县，以比叔向 ，陆氏曰：令其禄秩比叔向，解非。
君子是以知平公之失政也， 补云讨罪而取其女，且同姓故。
二十七年，公丧之如税，服终身 ，傅氏曰：诸侯絶期无兄弟之服，今献公独为此服者，痛子鲜之甚也！陆氏曰：税，如字，礼日月已过，闻丧而追服谓之税。
仲尼使举是礼也，以为多文辞 ，沈氏曰：举谓记录之也。
单毙其死 言未有不亾
且吾因宋以守病，则夫能致死，与宋致死，虽倍楚可也，邵氏曰：入于宋，则因宋以守也病谓楚攻而病也，夫犹言人人也，言人人能致死，与人同力，故可以倍楚，【守字句絶按夫犹彼也，谓宋也，】。
何以恤我我其收之 周颂
二十八年，使诸亾人得贼者，以告而反之， 邵氏曰：亾人谓庄公之党崔氏，名之为贼者也。得贼以告，犹今律所谓能自捕得者也，不然，何从而知之，何从而反之。
陈文子谓桓子曰：祸将作矣！吾其何得？对曰：得庆氏之木，百车于庄，文子曰：可慎守也。已 邵氏曰：此三言者，陈氏父子为隐语，以相谕也，知祸将作，而以何得问？其子既得，得木之对，则知其知所从违矣，故以慎守坚之守，谓守志非守其木，愚谓木者作室之良材，庄者国中之要路，言将代之，执齐国之权。
国人犹知之皆曰崔子也 言其尸真
二十九年，乃使巫以桃茢，先祓殡 郑氏，周礼注茢苕帚。
先君若有知也，不尚取之， 服防曰：不尚尚也，言先君当取叔侯于地下治之。
犹未也 言王化局于一方犹未大行也
是其衞风乎 言三国同是衞风
国未可量也。 服氏曰：言其国之兴衰，世数长短，未可定也。
其周徳之衰乎犹有先王之遗民焉， 服防以为此谓变小雅也，华阳，范氏曰：二雅篇数多，当时乐工或间歌，其一二季子因就所闻而评之也。
盛徳之所同也 商周同此盛徳非必及鲁
见舞象箾南，籥者 补云，孔氏曰：维清奏象舞也，即此象箾之舞，程大昌曰：南籥者二南之籥，鼓钟之诗，所谓以雅以南，以籥不僭者也。
勤而不徳 不矜不伐是勤而不徳也
美哉犹有憾 犹未洽于天下
是以免于栾髙之难 解难，在昭八年，当作十年，三十年，其季于今三之一也， 季犹畸也，【按季犹末也，指最后甲子而言】。
亥有二首六身，下二如身，是其日数也。 邵氏曰二首，亥字上二画也，六身亥字，中三画也，三画而谓之六者，其形如算之六也。下二如身，谓下二画亦如算之六，故曰如身，盖古字体如此，绛老既为隐语，师旷史赵因之，师旷以故事史赵以字画，皆隐语也，【按下二，如身当从杜解，下亥上二画竪置身旁邵解六，身亦未当，盖古文亥下三曲，皆如布算之，六计为二者，一为六者三，故成二万六十六百六旬也，】。
譆譆出出 傅氏曰说文譆痛也
唯君用鲜，众给而已， 陆氏曰：杀新为鲜，傅氏曰众给者，不必用鲜，惟物之足而已。
取我衣冠而褚之 ，陆氏曰：褚衣之橐也，庄子曰：褚小者不可以懐大按传成三年，郑贾人有将寘诸褚中以出是也。
三十一年，我问师故 ，问：齐人用师之故，解鲁以师徃非。
民之所欲天必从之 今泰誓有此文
岂不遽止 遽亟也
左传杜解补正卷中
<经部,春秋类,左传杜解补正>
钦定四库全书
左传杜解补正卷下
昆山顾炎武撰
昭元年，商有姺邳 ，竹书纪年外壬元年，邳人，姺人叛，河亶甲三年，彭伯克邳，五年，姺人入于班方，彭伯，韦伯伐班方，姺人来宾。
令尹自以为王矣，何如 大明之首章，曰：天位殷适，使不挟四方。
子皮赋野有死麕之，卒章 ，赵子常曰：厖以喻，楚诸侯恶，楚公子围，故欲赵孟，安徐驯扰之。
归取酬币，终事八反 ，傅氏曰：此盖度其道里以次第舎车各预置酬币于车中，复计其逺近使之先日续发约，享日，仍以每享次第而至。
国于天地有与立焉 其先世必有大功徳于民鲜不五稔 言少有不至五年者
请皆卒自我始 盖古未有此法
迁实沈于大夏， 解大夏，今晋阳县定四年，命以唐诰而封于夏虚，解夏虚大夏，今太原晋阳也，按晋之始见春秋，其都在翼，今平阳府翼城县也，括地志，故唐城在绛州翼城县西二十里，尧裔子所封，所谓成王灭唐而封大叔者也，北距晋阳七百余里，即后世迁国亦逺不相及，况自霍山以北，皆戎狄之地，自悼公以后，始开县邑，而前此不见于传，又史记晋世家曰：成王封叔虞于唐，唐在河，汾之东，方百里，翼城正在二水之东，而晋阳在汾水之西，又不相合，窃疑唐叔之封，以至侯缗之灭，并在于翼，史记屡言禹凿龙门，通大夏正义引括地志云：大夏，今并州晋阳及汾，绛等州是，然则杜氏专指晋阳者，非也，吕氏春秋言，龙门未辟，吕梁未凿，河出孟门之上，则所谓大夏者正，今晋绛吉，隰之间也，封禅书齐桓公西伐大夏，考之于传，则曰至髙梁而还髙梁在今临汾县。
四姬有省犹可 省减也解非
中声以降，五降之后，不容弹矣，于是有烦手淫声，慆堙心耳，乃忘平和，君子弗听也， 傅氏曰：乐有五声，宫商角徴羽其相生，大小之次，皆有节焉，先王所以成乐而用之，以节百事，其迟速本末，皆有伦序，以及于中，五声固本以黄钟为宫，然还相为宫，则其余十一律皆可为宫，宫必为君而不可下于臣，商必为臣而不可上，于君角民，征事羽物，皆以次降杀，其有臣过君民，过臣事过民物，过事者则不用正声，而以半声应之，是为五降，五降，得其节则八音克谐，无相夺伦而可弹，若自五降而后则非复正声，如郑衞之乐君子，弗听，故不容弹周礼，凡建国，禁其淫声，过声凶声，慢声光武，使桓谭鼓琴而好其烦声，宋所恶者是也。
女阳物而晦时 女隂也隂中有阳其物属火故为阳使后子与子干齿 傅氏曰齿犹齐列也
庚戍卒 终穆叔刘定公秦后子之言
二年，敢辱大馆， 解，敢不敢当，移在敢辱，郊使之下，国则不共，而执其使， 言齐国不共，非使人之罪，解非三年，今嬖宠之丧，不敢择位而数于守，适 数列也，音色主反。
此其极也，能无退乎？ 张趯之言，止此传于下文因言晋衰将失诸侯，故二大夫退而大叔称之。
诸侯求烦不获， 言所求日烦，而诸侯不能应也。解非【按求烦不获，言欲烦而不可得也。】。
其犹在君子之后乎？ 言，庶几可以为君子也，盖人臣虽有讳国之礼，然或忧其将乱，而私语之于友，不害为忠，此叔向晏子之言，所以不讥于君子也，【按言在君子之后，是寓贬于褒也，】。
豆区釜钟 毛，晃曰：豆当音斗，后人误作俎豆之豆用之，考工记一献而三酬，则一豆矣，豆古斗字。
民人痛疾，而或燠休之 ，王若虚曰：燠，温煦安息之意，以乐慆忧， 傅氏曰慆慢也，以淫乐而慢其忧祸，遇懿伯之忌，敬子不入， 懿伯，惠伯之叔父，而敬子之五从祖也，陈可大曰忌，忌日，适及滕郊而遇此，故敬子欲至次日乃入。
其或寝处我矣， 本上襄，二十八年，卢蒲嫳，譬之如禽兽，吾寝处之矣之语。
四年，是以先王务修徳音以亨神人， 亨古享，字晋君少安，不在诸侯 少安，犹言少惰，二十六年，晏子对景公曰：后世若少惰。
将焉用之？ 言将用何为辞？【按杜解云：焉用宋盟，似得语气】。
火出而毕赋 补云周礼夏颁冰
秋无苦雨 ，傅氏曰：雨过白露，时物得之则伤，宋玉九辨，所谓皇天淫溢，而秋霖者也。
王使椒举侍于后，以规过 ，陆氏曰：规正防礼之失，属有宗祧之事于武城，寡君将堕币焉， 傅氏曰：楚武城必有先君之庙，故田猎以祭，祭用币毕瘗之，故云堕币也，恨其后至，托此为辞。
庆封唯逆命 谓弑君
不见，既自见矣， 邵氏曰：言叔孙不见仲于公，而仲已自见公矣。
求之而至，又何去焉？ 傅氏曰：牛宠任日乆卒不虞其恶之至此，未喻其意，而云求食，可得无须去之。
五年舎中军 邵氏曰舎中军毁三而为四也；此季孙之志也，故不曰作四军，而曰舎中军中军季孙之所有也，中军既舎则其势不得不二，不得不二，则不得不四，此季孙之志也。
竖牛祸叔孙氏，使乱大从 ，傅氏曰：大从犹云乱大作，盖不忍斥言杀其父耳。
民食于他 ，民生于三，而君食之，今昭公不能养民，而民食于三家，不知有君，【按昭二十五年，子家子曰：政自之出乆矣隐民多取食焉，正所谓民食于他也】。
朝聘有珪享，頫有璋 ，傅氏曰：朝聘皆以珪为信，周礼，公执桓圭，侯执信圭，伯执躬圭，子执谷璧，男执蒲璧，朝觐于王，诸侯相见，同之聘用圭璧，其饰与君同，其长各降君一等，是圭璧兼用而独言珪者，据公侯伯言之也，享頫朝聘之礼，使执玉以授主国之君，乃行享礼，献国之所有享，献也頫见也，按行人合六币，圭以马璋以皮璧以帛，琮以锦琥以绣，璜以黼郑云：上公享王圭以马享，后璋以皮，余以次降。此言璋者，据上公享，后言之也。
重之以睦 陆氏曰睦于楚
六年乱狱滋丰 丰者繁多之意易曰丰多故
七年，为身无义而图说，从政有所反之以取媚也， 邵氏曰：立以存絶不以厉所立，在此所说，在彼政者，正也，反之非正矣，故或反之以媚于民。
人生始化曰魄， 解魄形也，傅氏曰：左氏所谓魄不专指形而言，如下文所云魂魄能，凭依于人，及前所云夺伯有魄，皆非形也，说文曰魄隂神也韵书云：魂神也，阳也气也魄精也隂也形也则形亦可以言魄而魄，则不可以训形矣。昭十五年，宋乐祁曰：心之精爽，是谓魂魄。
二卦皆云 ，初，卜得屯其彖曰：利建侯，次卜得屯初九，其爻辞，亦曰利建侯。
弱足者居 ，屯初九爻辞曰：磐桓，利居贞，昔人以居字为句，魏明帝之徴管宁曰：盘桓利居。
八年，舆嬖袁克，杀马毁玉以葬， 舆嬖嬖大夫也，掌君之乗车如晋七舆大夫之类，马陈侯所乗玉陈侯所佩，杀马毁玉，不欲使楚人得之解非。
今在析木之津，犹将复由 ，鹤山，魏氏曰：由义如书，盘庚若颠木之有由，蘖木生条也。
九年魏骀芮岐毕 骀诗作邰
蒲姑商奄 ，王氏曰：说文防国，在鲁括地志，兖州曲阜县，奄里即奄国之地。
肃慎燕亳， ，王氏曰：史记秦本纪宁公与亳战，亳王奔戎，皇甫谧云：西夷之国也。
后稷封殖天下 封殖封厚蕃殖也
虽戎狄其何有余一人 言，伯父犹然，则戎狄亦无所惮矣。
陈水属也。火，水妃也，而楚所相也，今火出而火陈，逐楚而建陈也，妃以五成，故曰：五年嵗五及鹑火而后陈。卒，亾，楚克有之，天之道也，故曰五十二年， 汉书五行志说曰：颛顼以水王陈其族也，今兹岁在星纪，后五年在大梁，大梁，昴也，金为水宗，得其宗而昌，故曰：五年，陈将复封楚之先为火正，故曰楚所相也，天以一生水，地以二生火，天以三生木，地以四生金，天以五生土，五位皆以五而合而隂阳易位故曰妃以五成，然则水之大数六，火七木八，金九土十，故水以天一为火二牡，木以天五为土十牡，土以天五为水，六牡火，以天七为金，四牡，金以天九为木八，牡阳奇为牡隂耦为妃，故曰水，火之牡也；火，水妃也，于易，坎为水，为中男，离为火，为中女，盖取诸此也，自大梁四嵗而及鹑火，四周四十八嵗凡五及鹑火，五十二年而陈卒，亾火盛水衰，故曰：天之道也。 ，邵氏曰：天一生水，至地六乃成，越五数矣，故曰：妃以五成。
膳宰屠蒯 记作杜蒉
学人舎业 补云舎业谓不习乐
又饮外嬖嬖叔 外嬖嬖大夫职司察外事
十年，居其维首，而有妖星焉， 解，客星居枵之维首，傅氏曰：非也，言婺女居于枵之，维首而有妖星见焉。
戊子逢公以登 补云逢公亦姜姓见国语
彼虽不信，闻我授甲，则必逐我 ，彼谓栾髙言虽不实，有此事，闻我授甲，必不能容我。
公卜使王黒以灵姑銔率，吉请断三尺焉而用之？ 戴氏疑以为旗，不可断三尺而用，李云霑曰：此如芋尹无宇之断，王旌断其斿也。
战于稷 稷地名七国时齐有稷下馆
用币必百两，百两必千人，千人至，将不行 ，傅氏曰：用车百乗则徒千人，人众则费广，将不能行，必尽用以给之。
夫子知之矣，我则不足 ，言非知之难，而行之难，夫子知之，以告我，而我不能行此，我之不足也。
难不慎也 补云言不可不慎
弃徳旷宗 使其宗庙旷而不祀
十一年，楚子防诱蔡侯般 补云：楚子围改名曰防，然壅也 壅，如以土壅水积之多，而后决之骤也，是以无拯不可没振 ，邵氏曰：出溺为拯，凡溺皆难为力而没者为甚，不可没振，申无拯之意，而极言之。
物以无亲 物人也
十二年，子产相郑伯辞于享，请免丧而后听命，晋人许之，礼也。 子产能守丧制，晋人不夺，皆为得礼。
壶何为焉？其以中儶也， 邵氏曰：言壶何为焉？而以其中为儶异。
今犹古也，齐将何事？ 言？晋疆不异于昔，齐将何所为乎？解非。
遂入昔阳 ，汉书地里志，钜鹿下曲阳，应劭曰：晋荀吴灭鼓，今鼓聚昔阳亭是也。此鼓之都而非肥都，其曰在乐平沾县，尤误正义，载刘之辨甚明。
外强内温，忠也，和以率贞，信也，故曰：黄裳元吉， 惠伯释其义，言蒯无以当之，人臣刚彊以御外，温顺以事主，斯谓之忠，秉坚贞之节，而和以率之，斯谓之信，此所以为黄裳元吉也， 邵氏曰：本卦为内之卦为外，六五隂变为阳外彊也，然本八也故曰内温。
供养三徳为善 傅氏曰三徳忠信共也
是四国者，专足畏也， 刘据楚语陈，蔡与不羮，为三国秪有一不羮古四字，积画以成，盖三之误，未知是否？水经注汝水，又东南流，迳西不羮城南，是有二不羮 ，李云霑曰：按，贾谊新书，楚灵王问范无宇曰：我欲大城陈，蔡，叶与不羮，正合四国之数，或是传文脱叶字。
王是以获没于祗宫， 正义马融云：圻内游观之宫，按竹书纪年，穆王元年，作祗宫于南郑。
式如玉，式如金 ，犹言如金如锡，如圭如璧，言令徳也形民之力，而无醉饱之心 ，苏子瞻曰：以民力从王事，当如饮食，适于饥饱之度而已，若必至于醉饱则民不堪命，易曰：山下有雷，颐，君子以节饮食，又曰：节以制度，不伤财，不害民，同一道也。
十三年，围固城，克息舟城而居之， 窃意固城息舟城，乃二城之名，【按传书，克邑未有书，克某邑之城者，固城息舟皆二字，地名城而居之，别为一句，言筑城而守之也】。
依陈蔡人以国 陆氏曰依陈蔡之众以立国
弃礼违命 弃事神之礼
同恶相求， 傅氏曰同恶，谓同谋造乱之人，如防居，蔓成然之属。
无与同好 傅氏曰言子干无党于内
齐桓，晋文不亦是乎？ 傅氏，曰：皆出，亾因乱而入，懐锦奉壶饮冰，以蒲伏焉， 陆氏曰：此夏之六月，晋人以幕防，季孙当不堪其热，故饮之以冰，不当以为箭筩也。
十四年，司徒老祁虑，癸 ，当从服氏说，以二人为季氏家，臣其请于南蒯，亦称臣者，古人之谦辞耳，史记髙祖纪注张晏曰：古人相与言多自称臣，犹今人相与言自称仆也。
十五年，将禘于武公， 按：此乃时禘记所谓春禘秋尝之，禘而非五年大祭追逺之禘也二十五年，将禘于襄公，定八年，禘于僖公并同，惟是闵二年吉禘于庄公，解云：三年丧毕，致新死者之主于庙，庙之逺主当迁入祧，因是大祭，以审昭穆，谓之禘。
王一嵗而有三年之丧二焉， 礼为长子斩衰，三年丧妻，虽期年而传曰：父必三年然后娶逹子之志也，是亦有三年之义，在王虽无再娶之礼，而其余哀则同也。
一动而失二礼 朱申曰谓求器宴乐
十六年，几为之笑而不陵，我 言，宁有几次为之，笑而不陵我者乎？与十年传几千人，而国不亾，二十四年传几，如是而不亾，郢义同。
刑之颇类 类当作纇二十八年解纇戾也
立而无令名之患 立立乎其位
善哉子之言，是不有是事，其能终乎 ，傅氏曰：人情相与翫习，恒不善其终，惟有是警戒，当能终于好。
十七年辰不集于房 今征
夫子将有异志，不君君矣， 日者，人君之表不救日食，是有无君之心，解非。
故使穆子帅师，献俘于文宫， 傅氏曰：以告成事，冬，有星孛于大辰，西及汉 ，八月，辰星在西方，孛从其西过星东及汉。
其与不然乎 邵氏曰其与语辞犹曰其诸
十八年，大人患失而惑，又曰：可以无学 ，邵氏曰：夫必多有是说，而后及其大人言，不学之俗，自下始也，患失违众而失位也，陆氏曰：大人惧违众而失位，心志惑乱，故徇流俗之说，而亦曰可；以无学解非。
振除火灾， 振如振衣之振，犹火之着于衣，振之则去也。
过期三日， 陆氏曰：大叔庙寝之间，其庭小不便于搜，宜除大叔，不忍毁庙，故过期三日，须子产见之而有后，命也，解非 ，此传与十二年，郑简公卒，将为葬除不毁，游氏之庙，乃是一事，而传误重出，又或以为葬，或以为搜。
许不专于楚，郑方有令政， 邵氏曰：当是时，许迁于叶矣，然以旧国，故不专心事楚，以不专心事楚之许，而不礼于方，有令政之郑，郑得晋助，而伐之不难矣，此所以欲迁许也。
许曰：余旧国也， 先许迁而郑，得其地成，十五年，许灵公畏偪于郑，迁于叶，郑人因有旧，许之，地襄十年东侵及许是也，解以为许先，郑封非。
十九年，纺焉以度而去之， 释文引，裴松之注，魏志云：古人谓藏为去亦作弆，汉书苏武传掘野鼠，去实而食之，师古曰：去，谓藏之也，陈遵传皆藏去以为荣，师古曰：去亦藏也，魏志，华佗传去药，以待不祥，臣松之案古语以藏为去。
禳之则彼其室也 言渊固龙之室也岂能禳而去之二十年相从为愈 愈于相从俱死
使华寅肉袒执盖以当其阙 傅氏曰肉袒示必死阿下执事 傅氏曰阿下亲附而卑下之
齐侯疥遂痁 正义曰疥当作痎
四物七音 ，傅氏曰：四物律度量衡也，七音，以宫商角徴羽而加变宫，变征也。
二十一年，吾小人，可借死而不能送亾 ，亾字句二十二年，无亢不衷，以奬乱人， 举而髙之曰亢不衷，犹言不端。
牺者实用人，人牺实难，已牺何害？ 邵氏曰自牺者，实用人以下，皆指人而言，人牺则用在人，故曰实难，喻刘单之立，王猛已牺，则用舎在己故曰何害？喻王自立，子朝，盖是时太子既卒废立之谋生矣。
五月庚辰见王 不待葬而见王子猛于朝
毁其西南 唐石经此下有子朝奔郊四字
二十三年乃皆执之 傅氏曰鲁不直
又将叛齐 补云上年与齐盟
先君之力可济也， 先君谓周之先王书言：昔我先君文王，武王是也。
吴太子诸樊入郥 ，吴子诸樊，乃王僚之，伯父不应太子，与之同名，且僚子尚幼，此必诸樊之太子光正义亦以为传写之误。
二十五年，为父子兄弟姑姊甥舅，昏媾姻亚，以象天明，陆氏曰：言其亲疏伦序，比象于天文之行列也。
季氏介其鸡， 吕氏春秋注介甲也，作小铠，着鸡头也，此之谓不能庸先君之庙 解，盖襄公别立庙，陆氏曰：周衰礼废，诸侯典祀，盖有独丰于昵者，如闵二年禘于庄公，赵匡曰：不及于祖也，今此禘于襄公亦然，杜谓别立庙，谬矣。武宫炀公之立，经皆书之，即别立二公庙，无缘不书。
事若不克君受其名 言徒以虚名受祸
使有司待于平隂为近故也。 近谓近鲁平隂近鲁野井近齐，邵氏曰：齐侯言为鲁之故，使有司先待于平隂将自徃迎之，而鲁侯已至于野井，此寡人之罪也。
失鲁而以千社为臣 傅氏曰言臣千社之人
二十六年，万民弗忍，居王于彘， 刘曰：不忍王之虐也，解非。
诸侯释位，以间王政 ，陆氏曰：史记言厉王奔彘，周公，召公行政，号曰共和，非也，汉书古今人表有共伯和，师古曰：共国伯爵，和名汲冡，纪年厉王，十二年出奔彘，十三年，共伯和摄行天子事，号曰共和，二十六年，王陟于彘，周定公，召穆公立太子靖为王，共伯和归其国，又庄子称共伯得乎共首，司马彪曰：共伯名和诸侯，知其贤，请以为天子，即王位，十有四年，大旱，屋焚卜曰：厉王为祟，乃立宣王，共伯复归于宗，逍遥得意于共山之首，吕氏春秋曰：共伯和其行，好贤仁，厉王之难，天子旷絶而天下皆来请矣，据此诸书，所说皆同，则释位以间王政者，共伯其人也。
携王奸命， 解云：幽王少子伯服，朱鹤龄曰：幽王在位十一年，计伯服之，生不过数岁而褒姒，为犬戎所虏，必无复立其子之理，正义引汲冡纪年，幽王既弑申侯，鲁侯及许，文公立太子，宜臼于申，虢公翰立，王子余臣于携二王并立，二十一年，携王为晋文侯所杀，是携王者，余臣也， 按此，则携王之携，乃是地名，犹厉王流彘，诗人谓之汾王，或以諡法怠政，交外曰携，非也，梁元帝用尚书左丞刘谷议諡，其兄邵陵王纶为携王，取此名而义不同。
帅羣不吊之人， 傅氏曰：好行祸乱，不相吊恤之人，二十七年，延州来季子 解宜在襄，三十一年，延州来季子，其果立乎之下。
王可弑也，母老子弱，是无若我何 ？史记曰：王僚可弑也，母老子幼，而两公子将兵伐楚，楚絶其路外困于楚，而内空无骨鲠之臣，是无奈我何！【按传下文云：阖庐以其子为卿，则解云：欲以老弱托光是也。】。
铍交于胷遂弑王 ，铍交于胷而鱄设诸不为之动，所以能弑王也，然鱄设诸亦死矣，阖庐既立，以其子为卿史竟言之。
国人投之，遂弗爇也，令尹炮之 ，邵氏曰：国人取菅，秆投之而弗举火，令尹乃举火然之。
事君如在国 ，当时诸侯出奔，其国即别立君，惟鲁不敢，故昭公虽在外，而意如犹以君礼事之。
使宰献而请安 燕礼，司正命卿大夫以安，皆享臣下之礼卑，公也。
二十八年，盂丙为盂，大夫 ，今本作孟丙者，非汉书地理志云：盂，晋大夫盂，丙邑，以其为盂大夫，而谓之盂，丙犹魏大夫之为魏寿余，阎大夫之为阎嘉，邯郸大夫之为邯郸午也。
其四人者皆受县而后见于魏子 言非素识
二十九年，人实不知，非龙实知 ，言人自无扰龙之术，故不生得耳，非龙之知也。
有烈山氏之子曰柱， 贾郑皆云烈山，炎帝之号，遂赋晋国一鼓铁，以铸刑鼎， 王肃，家语注曰：三十斤为钧，钧四为石，石四为鼓，盖用四百八十斤，铁。
三十年，共其职贡，与其备御不虞之患， 备御不虞，谓三军之事。
虽士大夫有所不获数矣 言不得备数
将自同于先王 言欲自比于先周盛王
若为三师以肄焉 肄习也
三十一年我受其无咎 受犹任
名之不可不慎也如是，夫有所有名而不如其已 ，傅氏，读至夫字为句言，人以有名为贵，又有所谓有名，不如无名者，【按有所，犹言有处也，】。
欲求名而不得，或欲盖而名章 ，王应麟曰：欲求名，而不得如向戌，欲以弭兵为名，而宋之盟，其名不列焉，或欲盖而名章，如赵盾伪出奔，崔杼杀太史，将以盖弑君之恶，而其恶益着焉，推此类言之可见，谨严之法，求名，非谓齐豹名章，亦不止三叛也。
日月在辰尾 ，傅氏曰辰尾，居东吴在楚东，故知必吴入郢也。
三十二年，越得岁而吴伐之，必受其凶 ，吴越虽同，星纪之分，而所入宿度不同，故岁独在越。
属役赋丈 属役属所役人数
定元年，魏子涖政 ，此即上年南面之事，而传再书之者，两收而失，删其一也。盖周之正月，为晋之十一月而庚寅，即己丑之，明日，士弥牟既已分役，岂有迟之两月而始栽，宋仲几乃不受功者乎？且此役不过三旬而毕矣。
二年，以师临我，我伐桐为我使之，无忌 ，邵氏曰：以师临我，我伐桐二我，我舒鸠也，为我使之无忌，吴自我也，盖吴将诱楚，欲使之不忌吴，于是桐适叛楚，故使舒鸠，人谓楚以师伐我，我则伐桐，如此者为我使之无忌也，不然，楚方忌吴安肯出师于近，吴之地哉！此致人之术，所谓多方以误之也。【按传下文言楚囊瓦伐吴，不言伐舒鸠，则杜解为得，又襄公二十五年，楚已灭舒鸠矣，】。
四年，蔡侯以吴子及楚人战于柏举， 傅氏曰柏举，楚地在今，河南西平县，本柏子国。
啧有烦言， 啧争言也，管子有啧室之议，荀子啧焉而不类。
命以伯禽 孙宝，侗曰：于书当有伯禽之命，而今逸之相土之东，都 相土，商之先君，郑氏诗笺曰：相土居夏后之世，承契之业，入为王官之伯，出长诸侯，其曰东都不可知，为何地也。
密须之鼓 密须解己见昭十五年此重出
楚子取其妹季芈畀我以出， 服云，畀我季芈之字，下文但言季，芈知非二人。
楚子渉睢济江，入于云中， 傅氏曰云中，云梦泽中，盖江北之梦，在今湖广徳安府考睢，汉二水皆入江，楚子既渉睢而西，复还入睢，由睢而入江，绕吴兵之南，而北济以入，郧自郧而奔随也，解以为江南之梦非。
不敢以约为利 ，陆氏曰：不敢乗君父困约之，时以为利。
五年，卒于房， 房，疑即防字，古阝字作，脱其下而为□字，汉仙人，唐公□碑，可证也。汉书汝南郡吴房，孟康曰：本房子国，而史记项羽纪封扬武为吴，防侯字亦作防汉书武帝纪济川王明废迁防陵，常山王防废，徙房陵，一卷之中，字体不同，又防房二字相通之一证。
大徳灭小怨 ，傅氏曰大徳谓其弟懐初谋弑王，故子西欲舎之王怜其念父以其兄有大功，故并赏。
六年定之，鞶鉴 鞶鉴，解己见庄二十一年，此重出阳虎，若不能居鲁，而息肩于晋，所不以为中军司马者，有如先君 ，恐晋隂厚之故为此言，邵氏曰：孟孙何为而遽誓哉？见虎有不容之势，焉有不可言之。恶焉而已，有不得已之情焉，欲晋君臣于言，外得之而豫图所以待之也。凡誓辞曰：有如日有如河，有如先君云者，若谓茍不如此，将如日何如河，何如？先君何若？谓其神临之，必降之祸也，此所谓彊为之请，以取入焉者也。
八年主人出师奔 贾云主人出鲁人奔郤
衞人请执牛耳， 盟，礼卑者执牛耳，尊者涖之，衞侯与晋大夫盟自以当尊，故请晋执之。
渉佗捘衞侯之手及捥 ，捘捉持之也，捥腕同掌，臂交曲处，捘之上及于捥。
寡人从焉 言事之
九年，子明谓桐门右师出 ，刘用熙曰：子明盖与右师同居，逐之使出各居也。
东郭书让登，犂弥从之，曰：子让而左，我让而右，使登者絶而后下书，左弥先下 ，邵氏曰：登登城也，下既登而入城也，左右非谲辞絶而后下乃谲辞也。
书与王猛息，猛曰：我先登书，敛甲曰：曩者之难，今又难焉，猛笑曰：吾从子如骖之靳 ，邵氏曰：上言犂弥从之，则书先登矣，既登，又让下让而左右，不以先后弥为先下地也，登絶后下，此言亦然，让登争先也，让下亦争先也；曩与犂弥既不得，先难也，今猛又言登之，先是，又难也。如骖之靳，则书曰：先而猛略后焉，所谓先先于众，非先于书也，何难之有？故笑而言之。
晳帻而衣，貍制 傅氏曰：晳白晳帻，以巾髪卑贱所服，貍制狐皮之衣。
十年，公防齐侯于祝其，实夹谷 在今，莱芜县按杜解及史记，服防注皆云在东海祝其县，今淮安府之赣榆逺非也水经注莱芜，县曰城，在莱芜谷，当路岨絶两山间道由南北门旧说云：齐灵公灭莱，莱民播流，此谷邑落荒芜，故曰莱芜，禹贡所谓莱夷也。夹谷之防，齐侯使莱人以兵刼鲁侯，宣尼称夷不乱华，是也。是则防于此地，故得有莱人，非召之东莱千里之外也，不可泥，祝其之名而逺求之海上矣。
十三年衞是以为邯郸而寘诸晋阳絶衞之道也 ，邵氏曰：寘诸邯郸衞之意也。寘诸晋阳非衞之意也故曰絶衞之道。
十四年，使死士再禽焉，不动 ，傅氏曰：禽如鸷鸟之发，急持以冲其陈，吴陈坚不可动。
哀元年死，知不旷， 旷空也，言不为徒死，知上必有以恤之。
二年，以兵车之斾与罕驷，兵车先陈 ，傅氏曰：设斾于军前，盛为军容与罕，驷兵车在前者相对，彼自后望之，不知虚实，故惧。
谋恊，以故兆询可也， 故兆始谋伐二子，卜得吉兆。赵孟喜曰：可矣， 以范，中行氏，失援粮竭，必将亾四年，司马起丰析与狄戎，以临上雒，左师军于菟和，右师军于仓野， 发二邑之兵，与戎狄之众，以临上雒，而分军为二，以胁晋人。
使谓隂地之命大夫士蔑 晋大夫守隂地者
五年诸子鬻姒之子荼嬖 诸子见襄十九年
景公死乎不与埋，三军之事乎？不与谋 ，邵氏曰：二不与；皆指羣公子。
六年，再败楚师，不如死， 刘曰：前败于柏举，若此战更败，是再败。
潜师闭涂， 史记司马贞注曰闭涂，即礼记所谓菆涂者，谓匿其丧也。
惟彼陶唐，帅彼天常，有此冀方， 古文尚书五子之歌也，今书无帅，彼天常一句。
出莱门而告之，故 解鲁郭门也，按定九年，解莱门阳闗邑门。
君举不信羣臣乎？ 悼公忌荼，恐诸大夫，复立荼而废己，欲使除之，故僖子以为疑已。
七年，周之王也，制礼上物，不过十二 ，陆氏曰：如冕如旂，俱十二旒，玉路繁缨，十二就之类。
对曰：禹合诸侯于涂山，执玉帛者万国，今其存者无数十焉，唯大不字小，小不事大也，知必危，何故不言鲁徳如邾而以众加之，可乎？不乐而出 ，傅氏曰：大夫对以夏时诸侯以万计，惟大小相攻伐，故胥以亾，今背盟伐邾，既不字小，又不事大，不相趋于亾乎？何不言但言而不听耳，凡以兵加人徳足以胜之而后可。今徳不过邾而伐之，其可乎？盖诸大夫皆以伐邾，有吴患不能囘，季孙之意故不乐，杜解皆误。
八年所托也，则隐 若已托于他国，而臣事之，虽不奔命，犹为之隐讳。
鲁虽无与立，必有与毙 言，鲁平时虽无党，急则必有共其患。
王犯尝为之宰，澹台子羽之父好焉，国人惧 ，傅氏曰：吴既克武城，则其人以二子之故，将固与吴，吴得据之，以为鲁患，故惧。
吴人行成 ，此鲁求成耳，而言吴人行成者，内外之辞，十一年，国书髙无防帅师伐我，及清 ，清解己见，隐四年，此重出。
有子曰就用命焉 刘原父曰有子当为子有
州仇奉甲从君而拜 ，邵氏曰：州仇奉甲从君者，对王言拜者，受之之礼。
使于齐 ，子胥为吴王使于齐也，古者兵交，使在其间，史记曰：吴子使子胥于齐。
为王孙氏 ，终言之，亦犹夫槩王奔楚，为堂谿氏也，解谓改姓辟，吴祸非。
十二年，孔子与吊适季氏，季氏不絻，放绖而拜 ，傅氏曰：孔子与吊吊于公也，适季氏，吊毕而适季氏也，见季孙之不絻，则亦去其绖，礼之称也。拜者宾主之拜也，古者吊无拜礼。
从之固矣 固如与人而不固之固
十三年，公防晋侯及吴子于黄池， 解夫差，欲霸中国，尊天子，自去其僭号，而称子以告，令诸侯，故史承而书之，非也，四夷虽大皆曰：子。
越子伐吴为二隧 解隧道也按隧即古队字
十四年，成子兄弟四乗如公 傅氏曰四乗四人同乗也如文十一年，富父终甥驷乗解云兄弟八人，不必皆在。
十五年废日，共积 ，陆氏曰：共积为共给委积，盖言倍日而行，以二日之用，为一日之用。
利不可得，而丧宗国， 傅氏曰：丧失也，成鲁宗室背鲁出奔，是丧宗国。
十六年，使贰车反祏于西圃， 解西圃，孔氏庙所在，祏藏主石圅戴，侗曰庄，十四年，先君桓公，命我先人典司宗祏，注宗庙中藏主石室也，昭十八年，郑灾使祝史迁主祏于周庙，注庙主石圅也此注同按说文云：祏宗庙主也，周礼有郊宫石室，一曰大夫，以石为主，今许公为得祏于橐中，非石室，亦非石圅矣。
十七年，太子又使椓之 ，陆氏曰：椓字古与诼通，吕氏春秋椓崔子之子使之争。
裔焉，大国灭之，将亾 ，当以裔焉，大国为句，言其边于大国，将见灭而亾。
十八年夏书曰：官占唯能蔽志，昆命于元龟 ，今大禹谟。
二十一年，唯其儒书，以为二国忧 ，傅氏曰：二国齐鲁，二十三年，以肥之，得备弥甥也， 傅氏曰弥増也其可以称旌繁乎？ 傅氏曰称副也，马以驾车，车有旌旄，仍以繁缨饰马，皆国君之服，谦言可以称此否？
二十六年申开守陴 申如易申命之申
二十七年，三子皆从，康子病之 解，耻从蛮夷盟，慈溪，黄氏曰：非也，盖康子恐其君借势于越以去，已与越将妻公康子纳赂太宰嚭而止同意，岂以盟蛮夷为耻哉！
公吊焉降礼 陆氏曰过自贬屈
故寡君使瑶察陈衷焉， 傅氏曰衷中也，察其中见灭之由。
故韩魏反而丧之 补云终陈成子之言 自是晋益微至靖公三年韩魏赵三分其地靖公迁为家人
左传杜解补正卷下